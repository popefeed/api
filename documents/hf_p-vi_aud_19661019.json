{
    "id": "hf_p-vi_aud_19661019",
    "pope_id": "paul-vi",
    "type": "audiences",
    "date": "",
    "title": "19 October 1966",
    "excerpt": {
        "it": "Un tesoro intangibile: la spiritualità"
    },
    "metadata": {
        "vatican_urls": {
            "it": "https://www.vatican.va/content/paul-vi/it/audiences/1966/documents/hf_p-vi_aud_19661019.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"><font color=\"#663300\">PAOLO VI</font></p>\n<p align=\"center\"><i><font color=\"#663300\" size=\"4\"><b>UDIENZA GENERALE</b></font></i></p>\n<p align=\"center\"><i><font color=\"#663300\">Mercoledì, 19 ottobre 1966</font></i></p>\n<p> </p>\n<p><i><b>Un tesoro intangibile: la spiritualità</b></i></p>\n<p><i>Diletti Figli e Figlie! </i> </p>\n<p>Conoscete questa esclamazione del salmo 83 (84): «Quanto sono amabili le tue dimore, o Dio degli eserciti»? Non sorge dai vostri animi, non viene forse alle vostre labbra in questo momento e in questa basilica? non avete voi forse qualche impressione della bellezza della santa Chiesa? Non diciamo ora della bellezza monumentale e artistica di questo grande e magnifico tempio; e non Ci riferiamo nemmeno alla visione spettacolare di questa udienza, sebbene da tale visione possa venire lo stimolo a pensare ed a scoprire la bellezza della santa Chiesa cattolica in se stessa. </p>\n<p>Come sorge nella mente questo pensiero? Dalla visibilità della Chiesa. La vera Chiesa, fondata dal Signore è visibile, non solo perché composta di elementi visibili, i fedeli, la struttura e la vita della comunità cristiana, possiede cioè una visibilità materiale, ma soprattutto perché possiede una visibilità essenziale dei tesori spirituali, che Cristo ha dato alla sua Chiesa. «La Chiesa è visibile precisamente come fu visibile il suo storico Fondatore e Capo principale, l’uomo-Dio» (Scheeben, <i>I misteri del crist.</i> 3<font face=\"Times New Roman\">ª</font> ed., p. 528). </p>\n<p>Questa visibilità di ciò che la Chiesa nasconde ed insieme rivela è uno degli aspetti più interessanti, più delicati, e più sorprendenti della vita religiosa cattolica, perché la visibilità interiore ed essenziale della Chiesa non è che un’effusione della sua spiritualità. Visibilità e spiritualità della Chiesa sono due qualità correlative che non devono essere separate nello studio della Chiesa stessa, come non dovrebbero esserlo mai nella vita del popolo cristiano (cfr. Journet, <i>L’Eglise</i> II, 10 ss.). E questo loro mutuo richiamo, questo rapporto, è a noi ordinariamente presentato per due vie: l’una, che possiamo dire intuitiva, ci mostra la spiritualità del tesoro interiore della Chiesa quando l’involucro esteriore, visibile e sensibile, si fa trasparente e ci lascia intravedere e godere qualche cosa della bellezza ineffabile del mistero di luce e di vita, proprio del Corpo mistico di Cristo; ed è per questa via che l’arte, quando possiede il genio del sacro, e quando è veramente arte, cioè offre il suo magico ministero espressivo dello spirituale nel sensibile, si pone a regale servizio della fede; (ecco perché il cattolicesimo è stato e sarà sempre amico e fautore delle arti); l’altra via, che possiamo dire indicativa, intellettiva, ci ricorda, in rispondenza ad un’intenzione divina, come tutto il creato ci parli del Creatore (<i>Rom</i>. 1, 20), e come nell’economia dell’Incarnazione sia consentito alla vita religiosa cattolica utilizzare un alfabeto, cioè un modo d’esprimersi e di farsi comprendere, estremamente elementare e vicino all’esperienza comune, servendosi di cose sensibili e familiari per introdurci nel regno misterioso delle realtà spirituali; è la via dei segni (cfr. Guardini, <i>I santi segni</i>). Il segno: questa parola nella nostra dottrina è una parola-chiave, e polivalente. </p>\n<p>Voi sapete come su di essa si fondi la dottrina sacramentale; il sacramento è infatti «un segno d’una cosa sacra», non solo, ma avente particolare virtù santificatrice (<i>S. Th.</i> III, 60, 1 e 2); ed anche saprete come questo termine di segno e di sacramento si applica a Cristo stesso, come «immagine di Dio invisibile» (<i>Col</i>. 1, 15); e ora, dopo il Concilio specialmente, è attribuito alla Chiesa. Dice il Concilio: «La Chiesa è in Cristo come un sacramento, ossia un segno e uno strumento dell’intima unione con Dio e dell’unità di tutto il genere umano» (<i><a href=\"http://www.vatican.va/archive/hist_councils/ii_vatican_council/documents/vat-ii_const_19641121_lumen-gentium_it.html\">Lumen Gentium</a></i>, 1 etc.). La Chiesa è il segno sacro che ci esprime e che ci conferisce Cristo. Guardando alla Chiesa noi dobbiamo intravedere Cristo. La visibilità materiale e temporale della Chiesa deve servirci per avere una visione spirituale e intemporale del Signore. La Chiesa non è uno schermo opaco, è un diaframma diafano, che ci abilita a metterci in contatto con Cristo. E questa penetrazione del nostro spirito attraverso la Chiesa diventa normale per chi conosce ed ama la Chiesa, per chi davvero le appartiene e partecipa alla comunione trascendente e totale, ch’essa ci offre. E qualche esperienza emotiva e spirituale di questa via, che a Cristo conduce, noi abbiamo con grande facilità e felicità, quando la Chiesa ci mostra qualche sua «nota» sensibilmente rappresentata: ecco come un’assemblea come questa, che ci dà qualche indizio dell’unità e della cattolicità della Chiesa, possa farci palpitare di giubilo singolare, quasi non solo sapessimo, ma sentissimo che qui è Gesù. Così avviene talvolta quando vediamo la Chiesa in azione, nella celebrazione liturgica specialmente, o nell’esercizio fervoroso della carità: qui è Gesù. </p>\n<p>Ma come mai questa trasparenza si rivela di rado? Anzi: come mai che tanta gente vede nella Chiesa un ostacolo, quasi un impedimento, per non dire addirittura una deformazione di Cristo? È noto quanto dagli avversari della Chiesa sia stato scritto su questo tema; e come anche tante singole persone facciano fatica a scoprire nelle forme concrete, in cui la Chiesa si presenta, qualche consolante e folgorante irradiazione cristiana. Leggiamo una testimonianza del nostro tempo; è un’anima non ancora battezzata, che dice della sua avversione alla Chiesa: «. . . la meschinità delle pratiche devote sentiva della muffa degli ambienti male areati. E poi, il fasto esteriore, il gusto del lusso, dell’apparato, la profusione delle devozioni ai santi . . . Qualche settimana prima del mio battesimo mi pareva ancora assai penoso entrare in una collettività così eterogenea, che porta gravi responsabilità nel corso della storia . . . Io conoscevo tanti cattolici spregevoli, amorfi, indifferenti alle ingiustizie commesse sotto i loro occhi . . . eccetera» (cfr. <i>La vie spir.</i> Nov. 1965, p. 602). Quante simili denuncie potrebbero essere citate! </p>\n<p>Come mai dunque la Chiesa non mostra la sua virtù di segno, la sua bellezza, la sua prerogativa di presenza di Cristo? Oh! rispondere sarebbe lungo ! Anche il Signore non da tutti fu riconosciuto (cfr. <i>Matth</i>. 13, 14). Ma possiamo contentarci d’indicare due punti: primo, la Chiesa appare oscura e non diversa dalle cose umane a chi la guarda solo di fuori, a chi non la conosce, a chi non vuol riconoscere in lei un suo segreto trascendente; e secondo, la Chiesa in certi suoi momenti e in certi suoi aspetti non è bella, non è splendida, non è significativa e parlante, perché i suoi figli non sono esemplari e non vivono da veri cristiani. Quale responsabilità, quale colpa hanno talora i figli della Chiesa che non ne riflettono la spiritualità e la santità, e non sono «segni» di Cristo! </p>\n<p>Sapete che il Concilio ha applicato questo titolo di «segno» a tutto il Popolo di Dio, a tutti i fedeli? e che così a tutti fa obbligo di «testimoniare» Cristo? lo ha applicato ai Sacerdoti. ai Religiosi, ai Missionari, ai Coniugi cristiani? </p>\n<p>Così che tutti siamo invitati a riconoscere e a celebrare nella Chiesa il segno e la bellezza di Cristo; come tutti siamo tenuti a concorrere con la nostra autentica vita cristiana a dare alla Chiesa una più viva ed operante capacità d’irradiare lo splendore salvifico e beatificante di Cristo. L’esortazione è anche per voi, carissimi Figli, che a questa vocazione vogliamo confortare con la Nostra Benedizione Apostolica. </p>\n<p>                                                                                         </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}