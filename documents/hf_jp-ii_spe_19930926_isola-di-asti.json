{
    "id": "hf_jp-ii_spe_19930926_isola-di-asti",
    "pope_id": "john-paul-ii",
    "type": "speeches",
    "date": "1993-09-26",
    "title": "Visit to Isola d'Asti, the birthplace of the Cardinal Secretary of State Angelo Sodano",
    "excerpt": {
        "it": "1. Salendo su queste alture, che propongono allo sguardo ammirato scenari sempre nuovi ed inattesi, ho visto delinearsi all’orizzonte, in alto sulla collina, la bella chiesa parrocchiale di San Pietro. Mi è sembrata l’immagine viva del vostro paese, dove la fede è radicata da secoli e fa tutt’uno con la popolazione e, in certo senso, con lo stesso paesaggio. Ringrazio vivamente il Signor Sindaco, che ha voluto farsi eco della vostra storia di cultura e di fede. Ringrazio i due Parroci di Isola, che mi hanno portato l’omaggio delle vostre Comunità. Vi sono davvero grato di questa vostra affettuosa accoglienza."
    },
    "metadata": {
        "vatican_urls": {
            "it": "https://www.vatican.va/content/john-paul-ii/it/speeches/1993/september/documents/hf_jp-ii_spe_19930926_isola-di-asti.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"><font color=\"#663300\">VISITA PASTORALE AD ASTI</font></p>\n<p align=\"center\"><font color=\"#663300\" size=\"4\"><b><i>DISCORSO</i></b></font><b><font color=\"#663300\" size=\"4\"><i> DI GIOVANNI PAOLO II <br>DURANTE LA VISITA AL PAESE NATÌO DEL SEGRETARIO DI STATO,<br/>CARDINALE ANGELO SODANO</br></i></font></b></p>\n<p align=\"center\"><font color=\"#663300\"><i>Isola d’Asti (Asti) - Domenica, 26 settembre 1993</i></font></p>\n<p> </p>\n<p><i>Carissimi fratelli e sorelle! </i></p>\n<p>1. Salendo su queste alture, che propongono allo sguardo ammirato scenari sempre nuovi ed inattesi, ho visto delinearsi all’orizzonte, in alto sulla collina, la bella chiesa parrocchiale di San Pietro. Mi è sembrata l’immagine viva del vostro paese, dove la fede è radicata da secoli e fa tutt’uno con la popolazione e, in certo senso, con lo stesso paesaggio. Ringrazio vivamente il Signor Sindaco, che ha voluto farsi eco della vostra storia di cultura e di fede. Ringrazio i due Parroci di Isola, che mi hanno portato l’omaggio delle vostre Comunità. Vi sono davvero grato di questa vostra affettuosa accoglienza. </p>\n<p>2. Naturalmente non posso dimenticare, <i>che Isola d’Asti è il paese natìo del Signor Cardinale Angelo Sodano</i>, mio primo e prezioso collaboratore al quale rinnovo con affetto i sentimenti della più alta stima e riconoscenza. Se egli oggi può rendere accanto a me, un servizio di primo piano alla Chiesa universale, è certamente anche merito di questa comunità che gli ha dato i natali e la fede. </p>\n<p>Come non ricordare dunque i suoi carissimi genitori, da non molto tempo entrati nella gioia del premio eterno? Il papà, l’Onorevole Giovanni Sodano, era a voi ben noto per il suo impegno ecclesiale, come membro attivo dell’Azione Cattolica, e anche per il suo lungo e benemerito impegno sociale e politico; la mamma, Signora Delfina Brignolo, fu ricca di quelle virtù cristiane che hanno caratterizzato generazioni di mamme di queste campagne, mamme che hanno saputo educare santi e pastori della Chiesa: basti pensare a mamma Margherita, la madre di san Giovanni Bosco. </p>\n<p>Sono questi papà e queste mamme che hanno fatto la storia più vera delle comunità astigiane, creando famiglie ricche di tenerezza e di fede, installando nei figli il senso del lavoro e dell’onestà, educandoli all’impegno e alla solidarietà. </p>\n<p>È una grande eredità, che le nuove generazioni dell’astigiano, le nuove generazioni di Isola d’Asti devono saper custodire e sviluppare, specialmente in quei tre ambiti fondamentali che sono la famiglia, la parrocchia, la comunità civile. </p>\n<p>3. La famiglia, in primo luogo. Nella crisi di valori del nostro tempo, è soprattutto compito delle famiglie costituire per i giovani un punto di riferimento, proponendosi come luoghi di testimonianza, di discernimento e di sintesi. <i>È la famiglia il luogo primario della trasmissione della fede.</i> Non è forse alle famiglie credenti che va in gran parte ricondotta quella splendida fioritura di Sacerdoti zelanti e generosi, che hanno saputo costruire la trama di un solido tessuto cristiano, impegnandosi per la formazione alla fede e per la promozione umana del loro popolo? </p>\n<p>4. Accanto alle famiglie, la grande risorsa delle vostre comunità è senza dubbio la <i>parrocchia</i>, ambito concreto nel quale è possibile fare esperienza dell’amore di Dio attraverso l’annuncio della Parola, la celebrazione dei Sacramenti e la fraterna solidarietà. </p>\n<p>Carissimi fratelli e sorelle! Queste ridenti colline sono disseminate di piccole e grandi comunità, nelle quali è maturata la fede di tante generazioni. Esse hanno un <i>compito insostituibile anche per il futuro della gente astigiana</i>, soprattutto se sapranno ulteriormente sviluppare la reciproca apertura, con uno scambio di doni che valorizzi le rispettive peculiarità. L’esperienza delle <i>unità pastorali</i>, che si sta avviando in Diocesi, va perciò sostenuta e incoraggiata, perché maturi sempre più il concetto di Chiesa “comunione e missione”, dove ciascuno si senta fraternamente accolto e tutti insieme si responsabilizzino ai nuovi compiti dell’evangelizzazione. </p>\n<p>5. Il mio pensiero si rivolge infine alla <i>comunità civile</i>, qui rappresentata dal Signor Sindaco e dai Consiglieri comunali. Comunità civile e comunità ecclesiale sono presenti sul medesimo territorio e a servizio delle identiche persone. Qui ad Isola d’Asti, collaborando lealmente nella distinzione dei rispettivi ruoli, è stato possibile costruire una storia comune, portatrice di molti valori e ricca di istituzioni benemerite. Continuate in questo spirito, carissimi fratelli e sorelle, a servizio del bene comune! Sarà possibile allora facilmente affrontare le sfide che l’attuale momento storico presenta anche nella vostra regione. </p>\n<p>6. Carissima comunità di Isola d’Asti, nel congedarmi da voi voglio esprimervi ancora una volta il mio grazie per aver dato alla Chiesa un fedele servitore qual è il Cardinale Angelo Sodano. Custodite e rinnovate la ricchezza della vostra tradizione cristiana, che è stata l’anima della vostra storia. </p>\n<p>Ritornando a Roma porto nel mio cuore la testimonianza del vostro affetto. La vicinanza del Cardinale Segretario di Stato mi farà spesso rivivere la gioia di questo incontro. </p>\n<p>Il Signore e la Vergine Santa vi accompagnino nel vostro cammino ed esaudiscano i vostri desideri di bene. Come segno della protezione di Dio e quale segno del mio affetto imparto di cuore a voi tutti, cittadini e parrocchiani di Isola d’Asti, a tutta la comunità, la mia benedizione apostolica. Voglio invitare anche il Cardinale e il vostro Vescovo di Asti a farlo insieme a me. </p>\n<p align=\"justify\">  </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}