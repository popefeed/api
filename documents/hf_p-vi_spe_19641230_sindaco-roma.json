{
    "id": "hf_p-vi_spe_19641230_sindaco-roma",
    "pope_id": "paul-vi",
    "type": "speeches",
    "date": "1964-12-30",
    "title": "To the Major and Administration of Rome",
    "excerpt": {
        "it": "La ringraziamo, Signor Sindaco, di questa visita tanto cortese; La ringraziamo dei Suoi auguri così gentilmente espressi e delle nobili e significative parole, ch’Ella Ci ha ora rivolte. Ringraziamo con Lei gli illustri Signori, che L’accompagnano, membri della Giunta Comunale di questa Sua e Nostra Roma, alla quale vogliamo ricambiare, anche in questa occasione, e per Suo tramite, i Nostri voti migliori."
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1964/documents/hf_p-vi_spe_19641230_sindaco-roma.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"><font color=\"#663300\"><b><i><font size=\"4\">DISCORSO DI PAOLO VI<br>AL SINDACO E ALLA GIUNTA COMUNALE DI ROMA</br></font></i></b></font></p>\n<p align=\"center\"><font color=\"#663300\"><i>Mercoledì, 30 dicembre 1964</i></font></p>\n<p align=\"left\">       </p>\n<p align=\"left\">La ringraziamo, Signor Sindaco, di questa visita tanto cortese; La ringraziamo dei Suoi auguri così gentilmente espressi e delle nobili e significative parole, ch’Ella Ci ha ora rivolte. Ringraziamo con Lei gli illustri Signori, che L’accompagnano, membri della Giunta Comunale di questa Sua e Nostra Roma, alla quale vogliamo ricambiare, anche in questa occasione, e per Suo tramite, i Nostri voti migliori.</p>\n<p align=\"left\">Ci è intanto propizia l’occasione per rivolgere un particolare augurale saluto a tutto il Consiglio Comunale: tanto è alto in Noi il concetto della funzione amministrativa per la tutela degli interessi e per la prosperità dell’Uber, che volentieri accompagniamo con voti e con preghiere l’esercizio di tale funzione in quanti hanno l’onore e la responsabilità d’esserne rivestiti, sia come appartenenti al Consiglio Comunale medesimo, sia come dirigenti e componenti la vasta e complessa rete dei suoi uffici e dei suoi servizi: vada il Nostro augurio paterno e cordiale a tutta la grande schiera delle persone addette alla amministrazione ed ai servizi della Città, vada la Nostra benedizione a ciascuna di loro, alle loro famiglie, ai loro figliuoli: è cotesto il gruppo «più romano» della cittadinanza, perché non solo vi appartiene, ma la serve, e deve con l’opera, con l’esempio, con lo spirito promuoverne gli interessi, tutelarne il prestigio, conservarne le tradizioni, personificarne la coscienza e la missione.</p>\n<p align=\"left\">Siamo poi lieti di ravvisare in questa graditissima visita e nelle parole che le danno senso e valore la bontà dei rapporti, che legano ed insieme distinguono il Comune e la Diocesi di Roma. Pare a Noi che la chiarezza, la cortesia, il reciproco rispetto, un mutuo desiderio di collaborazione ne descrivano le linee, e che una comune soddisfazione ne sia il risultato. Siamo perciò in grado di valutare gli enormi problemi che assillano l’Amministrazione comunale, e di apprezzare gli sforzi, ch’essa va assiduamente e ingegnosamente facendo per risolverli; e Noi auguriamo che la ferma e illuminata saggezza degli Amministratori da un lato, la volonterosa comprensione e la generosa corrispondenza della cittadinanza dall’altra valgano a imprimere al volto dell’Urbe quella dignità, quell’ordine, quella bellezza, quello sviluppo, che sono desiderati per una metropoli moderna, e che sono reclamati tanto di più dal nome di Roma.</p>\n<p align=\"left\">Ci piace a questo proposito encomiare ed incoraggiare quella scienza, quell’attività che oggi si chiama l’«urbanistica», e che Noi saremmo indotti a iscrivere nel campo sublime ed umanissimo della carità sociale, tanto essa interessa da vicino bisogni fondamentali, vitali e morali della popolazione, specialmente quando i fenomeni demografici della Città segnano le necessità nuove ed enormi, che tutti conosciamo. Abbiate, Signori, massima considerazione per questi problemi dell’abitazione popolare.</p>\n<p align=\"left\">Suona a lode del nuovo Capo dello Stato Italiano la menzione, fatta ieri nel suo messaggio alla Nazione, dell’edilizia in favore dei lavoratori, e torna a stimolo e conforto di quanti, come Voi, Signori, dedicano a questo bisogno sociale la massima attenzione e il più positivo interesse: il nuovo quartiere popolare, con le sue case ordinate e pulite, con le sue scuole, i suoi giardini, il suo mercato, le sue officine, la sua chiesa, è un tema che deve primeggiare nel piano generale della città moderna, e per Roma, accanto alle sue vetuste rovine ed ai suoi incomparabili monumenti, deve testimoniare il carattere sempre vivo e fiorente della sua civiltà, che, per essere spiccatamente cristiana, dev’essere in primo luogo umana e sociale.</p>\n<p align=\"left\">Abbiate animo, Signori. Roma non è mai stanca. Roma non è mai vecchia. Roma, se cosciente e fedele al suo alto e misterioso destino, Voi lo sapete, è eterna. E la Nostra benedizione a questa perennità, a questa vitalità, civile e religiosa, vuole ancor oggi, per il nuovo anno, infondere un carisma che viene dall’alto, e che sfida il tempo.</p>\n<p align=\"left\">       </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}