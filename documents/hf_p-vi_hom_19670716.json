{
    "id": "hf_p-vi_hom_19670716",
    "pope_id": "paul-vi",
    "type": "homilies",
    "date": "",
    "title": "16 July 1967: Episcopal consecration of five new Archbishops",
    "excerpt": {
        "it": "Oh! Cari e venerati Fratelli, che ora avete ricevuto una nuova effusione dello Spirito Santo, e che per sua virtù siete stati elevati alla pienezza del Sacerdozio di Cristo, quale a noi, suoi discepoli e suoi ministri, è dato di conseguire, lasciate che per pochi istanti Noi discorriamo con voi, per il vostro gaudio spirituale, che vuol essere nuovo, ineffabile, traboccante; e per quello dei Confratelli e dei Fedeli, che, vicini o lontani, vi circondano, giustamente convinti di non essere estranei, o semplici spettatori al rito ora compiuto, anzi al mistero celebrato, ma sono consapevoli d’esserne loro stessi, in qualche modo, favoriti e partecipi, quasi illuminati dalla luce, che in voi, lampade ardenti della casa di Dio, si è, per comune fortuna, per generale letizia, mirabilmente accesa."
    },
    "metadata": {
        "vatican_urls": {
            "it": "https://www.vatican.va/content/paul-vi/it/homilies/1967/documents/hf_p-vi_hom_19670716.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font color=\"#663300\" face=\"Times New Roman\" size=\"3\"> CONSACRAZIONE EPISCOPALE DI CINQUE NUOVI ARCIVESCOVI </font></p>\n<p align=\"center\"> <b><i><font color=\"#663300\" face=\"Times New Roman\" size=\"4\">OMELIA DI PAOLO VI</font></i></b></p>\n<p align=\"center\"> <i> <font color=\"#663300\" face=\"Times New Roman\" size=\"3\"> Domenica, 16 luglio 1967</font></i></p>\n<p align=\"left\">  </p>\n<p align=\"left\"> <font face=\"Times New Roman\" size=\"3\"> Oh! Cari e venerati Fratelli, che ora avete ricevuto una nuova effusione dello Spirito Santo, e che per sua virtù siete stati elevati alla pienezza del Sacerdozio di Cristo, quale a noi, suoi discepoli e suoi ministri, è dato di conseguire, lasciate che per pochi istanti Noi discorriamo con voi, per il vostro gaudio spirituale, che vuol essere nuovo, ineffabile, traboccante; e per quello dei Confratelli e dei Fedeli, che, vicini o lontani, vi circondano, giustamente convinti di non essere estranei, o semplici spettatori al rito ora compiuto, anzi al mistero celebrato, ma sono consapevoli d’esserne loro stessi, in qualche modo, favoriti e partecipi, quasi illuminati dalla luce, che in voi, lampade ardenti della casa di Dio, si è, per comune fortuna, per generale letizia, mirabilmente accesa. </font></p>\n<p align=\"left\"> <font face=\"Times New Roman\" size=\"3\"> LAMPADE ARDENTI DELLA CASA DEL SIGNORE </font></p>\n<p align=\"left\"> <font face=\"Times New Roman\" size=\"3\"> Sì, discorriamo, staremmo per dire, «<i>prout Spiritus Sanctus dabat eloqui illis</i>» (<i>Act</i>. 2, 4), come lo Spirito Santo dava potere di parlare ai presenti al prodigio di Pentecoste, così ora a Noi «<i>ex abundantia cordis</i>» (<i>Matth</i>. 12, 34), per salutarvi tutti e ciascuno, come </font>in un giorno di grande festa, come nel momento d’una comune scoperta «<i>quia fecit . . . magna qui potens est</i>» (<i>Luc</i>. 1, 49); sì, ha fatto grandi cose Colui ch’è potente; un avvenimento stupendo, un avvenimento unico, un avvenimento formidabile e irreversibile, un avvenimento massimamente rivelatore della bontà divina s’è ora realizzato, il quale s’innesta non meno nella vostra vita personale, che in quella mistica e sociale della Chiesa, e che Ci obbliga a cercare le parole più alte, quelle che si arrendono all’incapacità di esprimersi e di eguagliare le realtà a cui si riferiscono; a cercare i sentimenti più veri e più commossi; i voti più grandi, grandi come vaticini, non enfatici, non iperbolici, ma tangenti le maestose profondità dei divini disegni. </p>\n<p align=\"left\"> SULL’ESEMPIO IN PAPA GIOVANNI: «TUTTO E SOLO DI DIO» </p>\n<p align=\"left\"> Che cosa vi diremo, Fratelli carissimi? A Te, venerato Don Loris, l’assicurazione del Nostro ricordo, in questo momento straordinario, dell’anima grande e pia di Papa Giovanni, che certamente gode, come si gode in Cielo delle cose di questa terra, quando esse appartengono al regno di Dio, di quest’ora misteriosa, e che, Noi pensiamo, sussurra nel cuore del suo fedele segretario le parole ch’egli, Papa Giovanni, diceva a se stesso in occasione della sua consacrazione: «. . . Voglio essere tutto e solo di Dio, penetrato della sua luce, splendente della carità verso la Chiesa e le anime» (<i>Giornale dell’anima</i>, 207). </p>\n<p align=\"left\"> Così! E al Fratello Nostro, Monsignor Ernesto, di cui ancora ricordiamo le gentili premure in ordine alla Nostra destinazione alla Sede arcivescovile di Milano, presenteremo i Nostri voti, uniti a quelli del Fratello suo Mons. Luigi, Vescovo lui pure e Canonico di questa Basilica, affinché la dedizione, la sapienza e lo zelo, quali reclama l’ufficio a lui commesso nella Nostra Congregazione per i Vescovi, sovrabbondino sempre nell’animo suo, a servizio e ad edificazione della Chiesa di Cristo! A servizio e ad edificazione della Chiesa di Cristo impegnati siete, e siate ognor più voi pure, diletti e venerati Fratelli Nostri, Monsignori Agostino, Antonio ed Amelio, ai quali la Sede Apostolica affida uffici di grande responsabilità e di grande merito, nella lieta fiducia che nelle vostre persone, nella vostra opera, col fulgore della dignità episcopale, risplendano sempre, doverosa ed a voi cara e consueta apologia di questa Chiesa romana, le virtù proprie del Sacerdozio cattolico. </p>\n<p align=\"left\"> LA SUCCESSIONE APOSTOLICA CHE ATTUALIZZA CRISTO NEL TEMPO </p>\n<p align=\"left\"> Ma le espressioni augurali non bastano; urge il desiderio di afferrare la realtà sacramentale, che fa grande quest’ora: che cosa, che cosa si è operato di così singolare, perché i nostri animi siano tanto scossi ed invasi da superiori impressioni? Se è impossibile dire, come si converrebbe, sembra doveroso afferrare qualche frammento di tale realtà. </p>\n<p align=\"left\"> Sì, è avvenuto questo: che una trasmissione di grazia e di potere è avvenuta; una trasmissione che aggiunge nuovi anelli viventi alla catena gerarchica della Chiesa, risalente agli Apostoli e saldata a Cristo; è un’estensione della sua virtù pastorale, santificante e moderante ad un tempo, che da Lui, Cristo, arriva fino a noi; è il prodigio della prima mistica radice di Cristo, che fa sgorgare la sua linfa soprannaturale nelle vostre persone, e dimostra la secolare, perenne vitalità del Corpo mistico e la sua capacità di attualizzare Cristo nel tempo, anzi di mostrarne la sua perpetua giovinezza e la virtù da Lui emanante di nuovi inattesi incrementi. Questo fatto della successione apostolica, di cui ora noi qui celebriamo un illustre episodio, è di somma importanza, come ognuno vede; e allo stesso modo che fa del Vescovo lo strumento, il ministro, che da Cristo tutto attinge: il contenuto e l’autorità del suo magistero, come pure la virtù e la dignità del suo ministero, così lo obbliga ad un’assoluta fedeltà, quella del custode geloso del patrimonio di verità ricevuto (<i>1 Tim</i>. 6, 20), quella del dispensatore integerrimo ed esatto dei tesori divini ricevuti (cf. <i>1 Cor</i>. 4, 1; <i>1 Petr</i>. 4, 10; <i>Tit</i>. 1, 7), quella del testimonio, che non può tacere (<i>Act</i>. 4, 2O), quella dell’amico iniziato alle divine confidenze (<i>Io</i>. 15, l5), e sempre teso e assorto nell’intimo e ineffabile colloquio col divino Maestro (cf. <i>Io</i>. 15, 4, 9). E acquista oggi questo fatto peculiare risalto nella riaccesa discussione sull’autenticità della vera Chiesa: quale può essere la Chiesa di Cristo, se non quella che si fonda sulla propria ininterrotta e coerente successione apostolica! Così pure nel confronto di certe moderne ideologie, che oggi vorrebbero definire l’autorità gerarchica nella Chiesa come semplice segno e autentica testimonianza della fede e dell’unità della comunità ecclesiale, non è forse questa derivazione da Cristo, tramite gli Apostoli, che fa dei Vescovi «principio e fondamento» (cf. <i> <a href=\"http://www.vatican.va/archive/hist_councils/ii_vatican_council/documents/vat-ii_const_19641121_lumen-gentium_it.html\"> Lumen Gentium</a></i>, 23), e perciò causa - oh!, sì! - derivata e dipendente da Cristo, ma originale e generante rispetto alla vita cristiana dei Fedeli? (cf. <i>1 Cor.</i> 4, 15). </p>\n<p align=\"left\"> IL SACERDOZIO È SANTITÀ PER SÉ E PER GLI ALTRI </p>\n<p align=\"left\"> L’apostolicità! Ecco: la derivazione sacramentale e vitale del ministero episcopale da Cristo; è magnifica cosa! È la ragione della dignità, è il principio dell’autorità, è il pegno della santità, è lo stimolo della magnanimità, è il conforto della spiritualità del Vescovo. Quale Cristo Sacerdote, Pastore e Profeta, tale l'Apostolo; e quale l’Apostolo tale il Vescovo, suo successore. </p>\n<p align=\"left\"> Ma, Fratelli, questo non è tutto. Sta bene che Noi, considerando fugacemente la realtà religiosa di questa cerimonia consacratrice, guardiamo alla sorgente, guardiamo alla trafila gerarchica che qui attualizza i poteri sacerdotali di Cristo. Ma resta una domanda da farCi: perché? È questa grazia fine a se stessa? Termina questa istituzione divina, ch’è la gerarchia, alle persone che ne sono investite? Certamente queste persone sono inondate di grazia per loro stesse santificante, ma l’intenzione divina è che il Sacerdozio sia soprattutto santificante per gli altri. È un ministero ch’è ora conferito, non un privilegio, non una semplice dignità; è una potestà destinata all’altrui vantaggio; è un servizio affidato a beneficio del prossimo; una responsabilità, che soltanto si giustifica se esercitata per la carità nella Chiesa. Vale a dire che chi è investito della pienezza del Sacerdozio di Cristo è più d’ogni altro tenuto al dono di sé e alla comunicazione dei doni ricevuti; all’esercizio cioè più intenso dei poteri pastorali, che effondono i doni del Vangelo per l’edificazione della Chiesa, per il conforto del Popolo di Dio. Si vede allora che apostolicità e apostolato sono correlativi; punto di partenza la prima, punto d’arrivo il secondo. Questa è la traiettoria del disegno divino, che attraversa le persone chiamate a fungere «<i>in persona Christi</i>». E se queste persone, che siamo noi, miseri eletti al sacerdotale servizio, esultano, pur trepidanti, guardando meravigliati alla sua origine, tremano invece e piangono guardando alla sua destinazione, che tanti doveri, tante difficoltà, tanti sacrifici a noi presenta. Ricevere e dare è il ministero a noi conferito; e se il ricevere ci è di somma gioia, perché si riferisce alla ricchezza di Cristo che in noi si riversa; dare invece ci riempie di trepidazione, perché mette in evidenza la nostra esiguità e la nostra fragilità. </p>\n<p align=\"left\"> LE VARIE MISSIONI STABILITE DALLA CHIESA </p>\n<p align=\"left\"> Ma è ancora una volta il caso di ripetere, con San Paolo: «<i>Gratia Dei sum id quod sum</i>», quel che sono, lo sono per grazia di Dio (<i>1 Cor</i>. 15, 10); ed ecco che la fiducia, la forza interiore, la pace rinascono nei cuori, pronti ormai alla missione, che a ciascun ministro è assegnata dall’autorità della Chiesa. Voi già la intuite questa missione. Non sarà facile per alcuno, nei tempi che corrono. È segnata fortemente dalla croce. Ma sarà la missione di Cristo; e tanto basta per togliere dagli animi ogni timore, e per riempirli dell’audacia dell’amore, quale ormai Cristo attende da voi, quale parimente la Chiesa (cf. <i>Act</i>. 20, 24). A tanto vi esorta e vi conforta la schiera delle persone che vi vogliono bene; a tanto la Nostra Apostolica Benedizione.</p>\n<p align=\"left\">                                   </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}