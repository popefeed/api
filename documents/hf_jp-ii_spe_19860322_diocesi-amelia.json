{
    "id": "hf_jp-ii_spe_19860322_diocesi-amelia",
    "pope_id": "john-paul-ii",
    "type": "speeches",
    "date": "1986-03-22",
    "title": "To faithful of the Italian Diocese of Amelia",
    "excerpt": {
        "it": "Carissimi fedeli della diocesi di Amelia."
    },
    "metadata": {
        "vatican_urls": {
            "it": "https://www.vatican.va/content/john-paul-ii/it/speeches/1986/march/documents/hf_jp-ii_spe_19860322_diocesi-amelia.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"left\"> </p>\n<font face=\"Times New Roman\"> <p align=\"center\"><b><i><font color=\"#663300\" size=\"4\">DISCORSO DI GIOVANNI PAOLO II <br>AI FEDELI DELLA DIOCESI DI AMELIA</br></font></i></b></p> </font>\n<font face=\"Times New Roman\" size=\"3\"> <p align=\"center\"><i><font color=\"#663300\">Sabato, 22 marzo 1986</font></i></p> <p> </p> <p><i>Carissimi fedeli della diocesi di Amelia. </i></p> <p>1. Una singolare circostanza ha determinato questo vostro pellegrinaggio alla Sede di Pietro, insieme con rappresentanti delle diocesi sorelle di Terni e di Narni, e io vi accolgo con grande gioia e porgo a tutti il mio cordiale saluto. </p> <p>In modo particolare desidero salutare il Cardinale Sebastiano Baggio, che fu con me a Santo Domingo il 12 ottobre 1984 per la grande cerimonia iniziale del “novenario” in preparazione del V Centenario dell’evangelizzazione dell’America Latina; il vescovo, monsignor Franco Gualdrini, insieme con il Comitato per le celebrazioni commemorative di mons. Alessandro Geraldini, originario di Amelia e primo vescovo di Santo Domingo; le autorità civili della Regione, della Provincia, dei comuni interessati e del territorio amerino; il clero, i religiosi, i seminaristi; i vari gruppi di laici impegnati nei diversi settori dell’apostolato ecclesiale. </p> <p>Ma il mio saluto va ad ognuno di voi, cari fedeli qui presenti, e si estende a tutte le Comunità da cui provenite, ricordando specialmente i sofferenti, i malati, gli afflitti. </p> <p>La vostra presenza mi richiama alla mente l’intensa e fervorosa giornata che trascorsi a Terni il 19 marzo 1981. Sono ormai passati cinque anni da quando visitai la bella e industriosa città: ma il ricordo di quel giorno rimane indelebile. </p> <p>2. La motivazione di questo incontro è davvero assai suggestiva: consegnare a voi la croce, proveniente da Santo Domingo, che riproduce quella che monsignor Geraldini piantò cinque secoli fa sul luogo dove doveva essere costruita la cattedrale primaziale delle Americhe. </p> <p>Affido oggi a voi, ufficialmente, tale croce, ricordando la intrepida figura di monsignor Geraldini, vostro conterraneo, che, entrato giovanissimo alla Corte di Spagna al seguito del fratello Antonio, fu influente protettore di Cristoforo Colombo, sacerdote e vescovo illuminato e zelante, presente al Concilio Lateranense V, missionario povero, ardimentoso e tutto dedito alla promozione umana e cristiana dei fratelli del Nuovo Mondo. Devoto alla Vergine Santissima, costruì la Cattedrale dedicandola a Maria Annunziata. </p> <p>Questa “croce” tanto significativa giungerà solennemente ad Amelia la domenica 6 aprile; sarà posta nella cattedrale. Inizierà poi nei mesi successivi una “Peregrinatio Crucis” che toccherà tutte le parrocchie della diocesi di Amelia e quelle limitrofe di Todi, per giungere infine nelle cattedrali di Narni e Terni. E perciò nelle vostre terre dalla Pasqua del 1986 alla Pasqua del 1987 si svolgerà questo cammino personale e comunitario con apposite “missioni popolari” per una rinnovata e più approfondita evangelizzazione. </p> <p>3. Ciascuna delle vostre parrocchie attende dunque la croce di Santo Domingo! </p> <p>Quante volte abbiamo meditato sulla croce, simbolo della fede cristiana, segno della salvezza dell’umanità! La croce infatti è l’emblema di Gesù, il Redentore, il Figlio di Dio incarnato e morto crocifisso per noi. Morendo sulla croce per redimere l’umanità dal peccato, Gesù ha mostrato prima di tutto la gravità spaventosa della ribellione dell’uomo a Dio e insieme ha manifestato in modo concreto e tangibile che veramente Dio ci ama e ci vuole salvare: “Dio ha tanto amato il mondo da dare il suo unigenito Figlio, perché chiunque crede in lui non muoia, ma abbia la vita eterna . . . Dio ha mandato il Figlio nel mondo . . . perché il mondo si salvi per mezzo di lui” (<i>Gv</i> 3, 16-17). Inoltre, Gesù morendo in croce, tra gli spasmi terribili della passione e dell’agonia, ha voluto significare in modo convincente che le sofferenze, che accompagnano la storia umana in genere e l’esistenza della singola creatura, hanno un valore trascendente ed eterno, perché realizzano con Cristo la redenzione e si aprono alla risurrezione gloriosa. Così scriveva san Pietro ai primi cristiani: “Nella misura in cui partecipate alle sofferenze di Cristo, rallegratevi, perché anche nella rivelazione della sua gloria possiate rallegrarvi ed esultare” (<i>1 Pt</i> 4, 13). E san Paolo affermava che siamo eredi di Dio, coeredi di Cristo “se veramente partecipiamo alle sue sofferenze per partecipare anche alla sua gloria . . . Infatti le sofferenze del momento presente non sono paragonabili alla gloria futura, che dovrà essere rivelata in noi” (<i>Rm</i> 8, 17-18). </p> <p>Questi i grandi e fondamentali temi che saranno svolti e meditati durante la “Peregrinatio Crucis” per approfondire la fede dei fedeli, per infervorare le anime già più assidue, per avvicinare i lontani, per riattivare la vita spirituale in tanti che, purtroppo, hanno lasciato la pratica cristiana e non frequentano più la Chiesa, per illuminare le menti dei giovani e indirizzarli ai santi ideali dell’amicizia con Cristo e della carità verso i fratelli, ben convinti che, mentre si svolgono le tumultuose vicende umane, la croce di Cristo sta ferma e luminosa, unica certezza e unica speranza. </p> <p>Sarà perciò vostro impegno dedicare attenzione in modo particolare all’ascolto e alla meditazione della “parola di Dio” nei modi più vari, ma soprattutto durante la liturgia della santa Messa. Dalla “parola di Dio” proclamata, ascoltata, commentata, attualizzata nella vita liturgica e caritativa, sgorga necessariamente la valorizzazione e la frequenza del sacramento della Riconciliazione, che ridona la “grazia” quando fosse stata perduta con il peccato grave o aumenta - per così dire - la “grazia” quando purifica l’anima dai peccati veniali, dandole maggior fervore spirituale e più intensa energia di carità. Durante la “Peregrinatio Crucis” sarà molto importante privilegiare la “pastorale giovanile”, con l’istituzione e lo sviluppo di centri giovanili come luoghi di accoglienza e di formazione e come mezzi per la scoperta e l’incremento delle vocazioni sacerdotali, religiose e missionarie. Tutte le Comunità cristiane, sia le parrocchie come i gruppi associazionistici, vogliano anche sentire come loro compito e preoccupazione il problema della disoccupazione giovanile in modo da poter portare qualche rimedio, in collaborazione e con l’aiuto delle autorità civili. </p> <p>Insieme con l’impegno della catechesi all’interno delle comunità cristiane, i ragazzi e i giovani studenti non manchino di partecipare anche alle lezioni di religione svolte nelle singole scuole, come momento in cui maturano la loro personalità e con cui possono contribuire alle finalità della scuola stessa. </p> <p>4. Carissimi! La “croce” che affido al vostro vescovo e a voi tutti, fedeli di Amelia e delle diocesi sorelle di Terni e di Narni, e la “Peregrinatio Crucis” che prossimamente inizierà di parrocchia in parrocchia è un impegno molto importante, esigente. Invoco per voi l’intercessione e l’aiuto di Maria santissima che oggi festeggiamo nel mistero della sua Annunciazione. </p> <p>La “Peregrinatio Crucis” serva anche ad accrescere la devozione a Maria, che seguì il suo Figlio nella dolorosa passione e gli stette vicina negli spasmi della morte in croce. </p> <p>Mentre vi imparto la mia benedizione, sono lieto di consegnare al vostro vescovo la croce proveniente da Santo Domingo, assicurandovi che vi accompagno con la mia preghiera. </p> </font>\n<font size=\"3\"> <p align=\"center\">  </p> <p align=\"center\"> <font color=\"#663300\">© Copyright 1986 - Libreria Editrice Vaticana</font></p> </font>\n<font face=\"Times New Roman\" size=\"3\">  </font><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}