{
    "id": "hf_p-vi_spe_19680822_partenza-viaggio-bogota",
    "pope_id": "paul-vi",
    "type": "speeches",
    "date": "1968-08-22",
    "title": "Apostolic Journey: Departure from Rome to Bogotá",
    "excerpt": {
        "it": "Prima di partire, Ci sentiamo obbligati a ringraziare ed a salutare quanti hanno voluto, nonostante l’ora mattutina, e a Nostro malgrado, venire all’aeroporto per augurarci il «buon viaggio» e ad assicurarci dell’unione dei loro cuori e delle loro preghiere in questo Nostro intervento al Congresso Eucaristico Internazionale di Bogotà e all’Assemblea generale dell’Episcopato Latino-Americano. Ringraziamo cordialmente tutti i presenti e tutti coloro che sono da loro qui rappresentati: anche Noi vi avremo presenti nel Nostro spirito e nella grande celebrazione di carità e di unità, che Ci attende."
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1968/august/documents/hf_p-vi_spe_19680822_partenza-viaggio-bogota.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font color=\"#663300\">PELLEGRINAGGIO APOSTOLICO A BOGOTÀ</font></p>\n<p align=\"center\"> <b><font color=\"#663300\"><i> <font face=\"Times\" size=\"4\"> DISCORSO DI PAOLO VI <br>ALLA PARTENZA DA ROMA </br></font></i></font></b> </p>\n<p align=\"center\"> <i><font color=\"#663300\" face=\"Times\">Giovedì, 22 agosto 1968</font></i></p>\n<p align=\"left\">  </p>\n<p> Prima di partire, Ci sentiamo obbligati a ringraziare ed a salutare quanti hanno voluto, nonostante l’ora mattutina, e a Nostro malgrado, venire all’aeroporto per augurarci il «buon viaggio» e ad assicurarci dell’unione dei loro cuori e delle loro preghiere in questo Nostro intervento al Congresso Eucaristico Internazionale di Bogotà e all’Assemblea generale dell’Episcopato Latino-Americano. Ringraziamo cordialmente tutti i presenti e tutti coloro che sono da loro qui rappresentati: anche Noi vi avremo presenti nel Nostro spirito e nella grande celebrazione di carità e di unità, che Ci attende.</p>\n<p> Ma non possiamo lasciare voi e quanti vedono la scena della Nostra partenza e ascoltano la Nostra voce, mediante la Radio e la Televisione, senza confidarvi l’acerba amarezza e la grande ansia che pesano sull’animo Nostro a causa degli avvenimenti in corso nella Cecoslovacchia. </p>\n<p> Saremmo disposti a rinunciare all’istante al Nostro viaggio, se sapessimo che la Nostra presenza e la Nostra opera potessero servire a qualche cosa per impedire l’aggravarsi dei mali, che già opprimono quella a Noi sempre cara Nazione, e per scongiurarne le disastrose conseguenze, che purtroppo non è temerario prevedere.</p>\n<p> Ancora una volta la forza delle armi sembra voler decidere delle sorti d’un Popolo, della sua indipendenza, della sua dignità; la tranquillità dell’Europa è scossa, compromessa quella del mondo; e la pace, che la maturità dei tempi, anche per un insopprimibile senso cristiano, va cercando e costruendo, dopo le fierissime esperienze delle guerre passate ed anche di quelle in corso, la pace è fieramente vulnerata. Dio voglia che non lo sia mortalmente. </p>\n<p> Vivamente Ci rattrista questa ferita all’incolumità d’un Paese, alle buone relazioni fra i Popoli, ai principi soprattutto, tanto faticosamente e dolorosamente emersi dalla nostra storia, come indispensabili per la consistenza e per l’avvenire della civiltà. </p>\n<p> E tanto più siamo addolorati di questa sciagura, quanto maggiormente Noi stessi Ci siamo fatti in questi anni disinteressati e ardenti apostoli della pace, ed abbiamo sperato che le diversità delle culture e degli interessi non dovessero finalmente compromettere una comune e leale cospirazione al mantenimento del diritto internazionale e alla progressiva collaborazione fra gli uomini del nostro tempo. </p>\n<p> Noi non vogliamo giudicare alcuno; ma come non risalire all’analisi dei principi, donde simili sventure sembrano naturalmente scaturire? </p>\n<p> Noi portiamo nel cuore queste amare riflessioni, che tuttavia la speranza umana e cristiana rischiara con ipotesi di sempre possibili onorevoli e pacifiche soluzioni di così deprecabile conflitto. E voglia il Signore della pace, per la cui gloria intraprendiamo questo viaggio, usarci la sua misericordia e ridare a tutti la «tranquillità dell’ordine». </p>\n<p> Egli, per mano Nostra, ora tutti vi benedica. </p>\n<p align=\"left\">      </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}