{
    "id": "hf_p-vi_spe_19641213_lega-tumori",
    "pope_id": "paul-vi",
    "type": "speeches",
    "date": "1964-12-13",
    "title": "To the Italian League for the Fight against Tumours",
    "excerpt": {
        "it": "Abbiamo accolto con doverosa sollecitudine il desiderio che Ci avete manifestato con tanto filiale confidenza, in occasione del vostro convegno romano, indetto dalla benemerita Lega Italiana per la lotta contro i tumori. E siamo pertanto lieti di accogliervi nella Nostra casa, che è la casa di tutti, per attestare anche a voi la Nostra stima, la Nostra benevolenza, il Nostro apprezzamento cordialissimo e sincero per l’opera altamente umanitaria, che compite con instancabile tenacia per combattere e debellare un male tanto diffuso e ancora indisturbato."
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1964/documents/hf_p-vi_spe_19641213_lega-tumori.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"><font color=\"#663300\"><i><b><font size=\"4\">DISCORSO DI PAOLO VI<br>ALLA LEGA ITALIANA<br/>PER LA LOTTA CONTRO I TUMORI</br></font></b></i></font></p>\n<p align=\"center\"><font color=\"#663300\"><i>Domenica, 13 dicembre 1964</i></font></p>\n<p align=\"left\">    </p>\n<p align=\"left\">Abbiamo accolto con doverosa sollecitudine il desiderio che Ci avete manifestato con tanto filiale confidenza, in occasione del vostro convegno romano, indetto dalla benemerita Lega Italiana per la lotta contro i tumori. E siamo pertanto lieti di accogliervi nella Nostra casa, che è la casa di tutti, per attestare anche a voi la Nostra stima, la Nostra benevolenza, il Nostro apprezzamento cordialissimo e sincero per l’opera altamente umanitaria, che compite con instancabile tenacia per combattere e debellare un male tanto diffuso e ancora indisturbato.</p>\n<p align=\"left\">Il tempo a Nostra disposizione, e le udienze di qualificati gruppi, che oggi si susseguono con ritmo straordinario, Ci impediscono di intrattenerCi fra voi con l’agio che pur avremmo desiderato; ma queste Nostre pur brevi parole vogliono attestarvi pubblicamente la Nostra considerazione per la missione medica, profilattica, informativa, scientifica, che le vostre associazioni conducono con tanta generosità e disinteresse. Ci sono tra voi i Presidenti dei Consorzi tumori, e i Direttori dei Centri tumori, insieme ai benemeriti dirigenti della Lega, e all’Onorevole Commissario governativo: e pertanto si configura al Nostro sguardo la vostra meravigliosa organizzazione, con le sue innumerevoli propaggini, ramificate in tutte le Province e nei maggiori Comuni d’Italia, con cui si cerca di raggiungere concretamente i casi dolorosi del terribile morbo, seguendoli con un’attività continuativa nel tempo, che non tralascia ogni possibilità di studio, di ricerca, di diagnosi e di cura per ovviare alle sue nefaste conseguenze.</p>\n<p align=\"left\">Ci ha dato molto conforto apprendere che l’odierno convegno ha per scopo di considerare in concreto la possibilità di estendere su scala nazionale un programma efficace di lotta contro i tumori, che comporti l’apertura di nuovi Centri ambulatori per la diagnosi precoce del male, ponga a disposizione dei Centri più adeguati mezzi di finanziamento e di propaganda, organizzi l’aggiornamento dei sanitari e l’interesse della pubblica opinione, mediante speciali manifestazioni. Tutto questo dice con quale spirito voi volete proseguire nella vostra attività, senza arrendervi di fronte alle difficoltà permanenti o impreviste, senza scoraggiarvi per gli insuccessi, senza fermarvi in un cammino, che non potrà non schiudersi finalmente, quando Dio vorrà, su definitive conquiste.</p>\n<p align=\"left\">Noi vi incoraggiamo di gran cuore a quest’opera, e siamo lieti di vedere in essa il palpito di una fede e di un amore, che non è soltanto naturale sensibilità di uomini e di studiosi, chini su le sofferenze dei fratelli, ma corrisponde altresì agli imperativi soavi e indilazionabili del Vangelo, è prova di solidarietà cristiana, è un germinare fecondo di una linfa, attinta nel profondo al soprannaturale amore di Cristo Signore.</p>\n<p align=\"left\">E Colui che autenticamente, sebbene in modo tanto impari, rappresenta in terra il Divino Salvatore degli uomini, non può che esprimervi, a nome Suo e per Suo mandato, il compiacimento meritatissimo e doveroso, l’incoraggiamento più pieno, l’approvazione più commossa e paterna.</p>\n<p align=\"left\">Nell’attestarvi il Nostro ricordo nella preghiera, affinché il Signore guidi i vostri studi e i vostri programmi e li coroni del desiderato successo, Ci è caro impartirvi l’Apostolica Benedizione, che di cuore estendiamo ai vostri collaboratori, ai pazienti, e ai vostri diletti familiari. </p>\n<p>  </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}