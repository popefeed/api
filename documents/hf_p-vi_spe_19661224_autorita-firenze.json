{
    "id": "hf_p-vi_spe_19661224_autorita-firenze",
    "pope_id": "paul-vi",
    "type": "speeches",
    "date": "1966-12-24",
    "title": "To the authorities of Florence gathered in the Episcopal residence",
    "excerpt": {
        "it": "Eccellenze e Signori! che qui l’Italia e Firenze, e anche altre città e località colpite dall’alluvione, Ci rappresentate, con vario titolo, e per primo quello dell’autorità: politica, soprattutto, amministrativa, accademica, giudiziaria, artistica, turistica, sanitaria, commerciale, scolastica, sindacale, assistenziale . . .; e poi col titolo dell’appartenenza alla Città, dell’amore e del servizio che le offrite, dell’attività che vi esercitate;"
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1966/documents/hf_p-vi_spe_19661224_autorita-firenze.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"><b><font color=\"#663300\" size=\"4\"><i>DISCORSO DI PAOLO VI <br> ALLE AUTORITÀ FIORENTINE NELLA RESIDENZA ARCIVESCOVILE</br></i></font></b></p>\n<p align=\"center\"><font color=\"#663300\"><i>Sabato, 24 dicembre 1966</i></font></p>\n<p> </p>\n<p>Eccellenze e Signori! che qui l’Italia e Firenze, e anche altre città e località colpite dall’alluvione, Ci rappresentate, con vario titolo, e per primo quello dell’autorità: politica, soprattutto, amministrativa, accademica, giudiziaria, artistica, turistica, sanitaria, commerciale, scolastica, sindacale, assistenziale . . .; e poi col titolo dell’appartenenza alla Città, dell’amore e del servizio che le offrite, dell’attività che vi esercitate; </p>\n<p>e voi Confratelli del Clero di Firenze, Religiosi, e Laici che ne componete e ne sostenete la comunità ecclesiale; </p>\n<p>e voi pure, Ospiti della Città di Firenze, provenienti da varie Nazioni d’Europa e del mondo, - e che Ci ricordate analoghe sciagure avvenute in altri Paesi di Europa, d’Asia e delle due Americhe - siate tutti da Noi rispettosamente e cordialmente salutati. Ci piace immensamente e Ci commuove questo incontro, e questo scambio di saluti e di voti, prima che iniziamo l’atto principale della Nostra visita alla Città, la celebrazione cioè della Santa Messa del Natale; preparazione migliore non potremmo desiderare, se davvero questo è momento in cui ogni cuore si apre, e il sentimento che ci fa in questa singolare circostanza, tanto dolorosa nei suoi motivi, tanto buona e cordiale nelle sue manifestazioni, ci fa, dicevamo, uniti e solidali, invade la coscienza di tutti, e ci sospinge a grandi pensieri, a grandi propositi: il passaggio dall’umano al cristiano, al sacro è nell’ordine delle cose; questa notte, specialmente, ch’è Natale. </p>\n<p>Non qui facciamo discorsi. Ma non vogliamo tacere due parole, che sono a voi particolarmente dovute: quella del ringraziamento anche Nostro per l’opera che tutti - Governo, Prefettura, Comune, Militari, Enti assistenziali, Giovani volontari specialmente - avete dispiegato con tanta prontezza, con tanta generosità in questa pubblica calamità; un ringraziamento, che Colui, di cui indegnamente portiamo la rappresentanza, Cristo Signore, Ci autorizza a fare a suo nome: è Cristo che ha detto essere fatto a Lui, ciò che è fatto a qualsiasi fratello nel bisogno e nella sofferenza. Grazie, nel nome di Cristo! </p>\n<p>Sapendo di trovarci in territorio italiano, Ci sentiamo obbligati a rivolgere in modo particolare il Nostro riverente e augurale pensiero al Signor Presidente della Repubblica, che primo e quale Capo dello Stato ha dato l’esempio d’un interessamento tutto speciale dovuto alle popolazioni ed ai luoghi colpiti da tanto improvvisa sventura. E con lui, al Presidente del Consiglio dei Ministri, ai Signori Ministri e agli altri membri del Governo, che abbiamo l’onore di qui incontrare insieme col Presidente della Camera, e a quanti, Politici e Militari, si sono adoperati per alleviare le conseguenze di questa sventura, i Nostri omaggi ed i Nostri voti benedicenti. </p>\n<p>L’altra parola, superflua forse, è quella dell’incoraggiamento a prestare alla Città, ai suoi tesori culturali, e non meno certamente alle persone, a quanti hanno sofferto danno a causa dell’alluvione, a quelli fra il Popolo più indigenti e più derelitti, ogni opportuno soccorso! </p>\n<p>A voi tutti, a quanto voi rappresentate, alle vostre Famiglie e alle vostre attività il Nostro augurio natalizio e la Nostra Benedizione! </p>\n<p>                                                          </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}