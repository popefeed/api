{
    "id": "hf_p-vi_spe_19691215_cattolici-polonia",
    "pope_id": "paul-vi",
    "type": "speeches",
    "date": "1969-12-15",
    "title": "To a group of Archbishops and Bishops from Poland",
    "excerpt": {
        "it": "Venerabili Fratelli e diletti Figli,"
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1969/december/documents/hf_p-vi_spe_19691215_cattolici-polonia.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <b><i> <font color=\"#663300\" face=\"Times\" size=\"4\"> DISCORSO DI PAOLO VI <br>A UN GRUPPO DI ARCIVESCOVI E VESCOVI DELLA POLONIA</br></font></i></b></p>\n<p align=\"center\"> <i><font color=\"#663300\" face=\"Times\">Lunedì, 15 dicembre 1969</font></i></p>\n<p align=\"left\"><i> </i></p>\n<p><i>Venerabili Fratelli e diletti Figli, </i></p>\n<p> </p>\n<p> Salutiamo con viva commozione i Rettori delle Missioni Cattoliche Polacche nel mondo, guidati dal Nostro caro e venerato Cardinale Wyszyń </p>\n<p>ski insieme ad altri suoi Confratelli di varie Diocesi della Polonia. </p>\n<p> </p>\n<p> Vorremmo dirvi tutta la Nostra gioia e soddisfazione nell’accogliervi in questo momento. Quello che voi ora ci offrite è il segno consolantissimo di una presenza che sentiamo più viva che mai: la presenza dei figli della Polonia sparsi in ogni parte del mondo, qui tanto degnamente da voi rappresentati, e con voi spiritualmente uniti a offrirci la testimonianza della loro fede, della loro affettuosa devozione e soprattutto della loro fedeltà piena e generosa: fedeltà, che qualifica così bene la storia religiosa del vostro popolo e che ripetutamente si manifesta a Noi, ogni volta che se ne dia l’occasione, con espressioni sempre così amabili e confortanti per il Nostro cuore.  </p>\n<p> </p>\n<p> Il Nostro pensiero e la Nostra gratitudine vanno in questo momento a tutto il diletto Episcopato Polacco, che ha vegliato e veglia con pastorale sollecitudine sui figli lontani dalla Patria; va al Clero zelante e premuroso, e specialmente a voi qui presenti, che, sotto l’esperta guida dei vostri Pastori, non cessate di prodigarvi per assistere spiritualmente questi vostri concittadini e per aiutarli a custodire gelosamente il patrimonio prezioso della fede degli avi. </p>\n<p> </p>\n<p> Opera grande, opera benefica, opera immensamente meritoria, la vostra, figli dilettissimi, per cui sentiamo il bisogno di rivolgervi le parole di San Paolo: «Ringraziamo Dio, per tutti voi sempre, ricordandovi incessantemente nelle nostre preghiere, memori del vostro impegno nella fede, della vostra operosità nella carità e della fortezza nella speranza del Signore Nostro Gesù Cristo, davanti a Dio nostro Padre. Conosciamo, o fratelli amati da Dio, la vostra elezione» (<i>1 Thess</i>. 1, 2-4). </p>\n<p>Figli dilettissimi! La Chiesa conta molto su di voi. E voi continuate a confortare il Vicario di Cristo prodigandovi generosamente nell’apostolato a cui vi siete consacrati. E tornando nelle vostre sedi di missione, dite ai figli della Polonia ovunque sparsi che il Papa li segue, li incoraggia, li conforta con la preghiera quotidiana: dite che il Papa aspetta da essi, nel nome del Signore, la prova costante della loro fedeltà a Cristo e alla Chiesa nei Paesi dove essi si trovano, spesso travagliati da profonda crisi religiosa. </p>\n<p>A tutti il Nostro saluto pieno di affetto, mentre a Noi qui presenti e a tutti i vostri fedeli lontani impartiamo la Nostra Apostolica Benedizione. </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}