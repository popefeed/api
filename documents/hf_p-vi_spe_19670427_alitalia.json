{
    "id": "hf_p-vi_spe_19670427_alitalia",
    "pope_id": "paul-vi",
    "type": "speeches",
    "date": "1967-04-27",
    "title": "To the members of the Italian Airline Company «Alitalia»",
    "excerpt": {
        "it": "Salutiamo il conte Nicolò Carandini, Presidente della Compagnia Aerea «Alitalia», e con lui salutiamo i Vice Presidenti, Generale Urbani e On. Giacchero, l’Amministratore Delegato, Ingegner Velani, e il Direttore Generale, Dottor Saracino."
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1967/april/documents/hf_p-vi_spe_19670427_alitalia.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <b><font color=\"#663300\" size=\"4\"><i>DISCORSO DI PAOLO VI <br>AI MEMBRI DELLA COMPAGNIA AEREA «ALITALIA» </br></i></font></b> </p>\n<p align=\"center\"> <font color=\"#663300\"><i>Giovedì, 27 aprile 1967</i></font></p>\n<p align=\"left\">  </p>\n<p align=\"left\"> Salutiamo il conte Nicolò Carandini, Presidente della Compagnia Aerea «Alitalia», e con lui salutiamo i Vice Presidenti, Generale Urbani e On. Giacchero, l’Amministratore Delegato, Ingegner Velani, e il Direttore Generale, Dottor Saracino. </p>\n<p align=\"left\"> E salutiamo di gran cuore voi, diletti membri tutti della Società, che avete ricevuto oggi un particolare riconoscimento per i vent’anni di ininterrotto servizio, in essa prestato, che coincidono con i vent’anni di vita della Società medesima. </p>\n<p align=\"left\"> Data per voi doppiamente significativa e importante, Signori Dirigenti e Maestranze della Compagnia Aerea; data ricca di ricordi e certo di emozioni, che ben meritava codesta vostra particolare solennità, e la costituzione, come Ci è stato annunziato, della nuova «Associazione fra gli anziani», che raccoglie appunto i più benemeriti e fedeli artefici dell’odierno incremento dell’«Alitalia». E Noi siamo ben lieti di portare, per parte Nostra, come il suggello e il compimento alla vostra soddisfazione. </p>\n<p align=\"left\"> Ci sentiamo infatti assai obbligati verso di voi, poiché il solo pronunciare il nome di codesta Compagnia porta al Nostro pensiero, più vivi e suggestivi, i ricordi dei voli compiuti con voi verso mete lontane di edificazione, di apostolato e di carità, a cui Ci ha portato, come con un balzo prodigioso e rapidissimo, la perfetta efficienza dei vostri servizi: Terra Santa, India (nel ritorno), Nazioni Unite. Sono state come altrettante pietre miliari, che hanno segnato il Nostro passaggio sulle vie del mondo per evangelizzare la pace (cf. <i>Is</i>. 52, 7; <i>Rom</i>. 10, 15); sono stati come altrettanti microfoni levati sul mondo, per farvi giungere, umile e ferma, la parola del Successore di Pietro, del Vicario di Cristo. Voi avete contribuito, forse oscuramente, certo fedelmente e sempre generosamente a questa irradiazione su scala mondiale del verbo cristiano e romano, per la quale il Signore si è servito delle Nostre modeste forze: e di questo, ancora una volta, Ci è grato esprimervi tutta la Nostra obbligazione e la Nostra stima.</p>\n<p align=\"left\"> Ma questa stima vi è dovuta oggi per un titolo tutto particolare: per i meriti che vi siete acquistati nei vent’anni di attività spesa per la vostra Compagnia. Altri vi diranno il valore umano, sociale, tecnico, economico, che tale dedizione ha portato e porterà sempre con sé: altri vi concederanno distinzioni e riconoscimenti più che graditi a voi, più che dovuti alla vostra fedeltà, certo impari alla carica immensa, che significa la vita di un uomo, quando è impiegata lealmente e coscientemente nel proprio dovere a servizio della società; ma a Noi, che rappresentiamo in terra il Signore, lasciate dire l’impareggiabile valore spirituale) sacro, diremmo, di codesta offerta quotidiana, se compiuta con debiti sentimenti e rinnovata come su di un altare; a Noi lasciate indicare il premio più alto e vero, che vi aspetta, la ricompensa promessa a chi sa guardare oltre il velo greve del tempo, oltre il peso faticoso del quotidiano affanno, per edificare sulla roccia dell’eternità: e voi ben sapete che tutto quello che avremo fatto quaggiù, sorretti dalla fede, dalla speranza, dall’amore cristiano, non andrà perduto come un qualcosa di effimero, ma rimane e fruttifica e zampilla qui in pace della coscienza, e in merito di Vita eterna. Ed è quanto anche il Concilio Vaticano II ha promesso a tutti gli uomini di buona volontà, chiamandoli alla collaborazione generosa per l’elevazione del mondo, nell’attesa del traguardo finale: «E infatti - hanno detto i Padri del Concilio - i beni, quali la dignità dell’uomo, la fraternità e la libertà e tutti questi buoni frutti della natura e della nostra operosità, dopo che li avremo diffusi sulla terra nello Spirito del Signore e secondo il suo precetto, li ritroveremo poi di nuovo, ma purificati da ogni macchia, illuminati e trasfigurati, allorquando il Cristo rimetterà al Padre il regno eterno ed universale, che è “regno di verità e di vita, regno di santità e di grazia, regno di giustizia, di amore e di pace”» Cost. past. <i> <a href=\"http://www.vatican.va/archive/hist_councils/ii_vatican_council/documents/vat-ii_const_19651207_gaudium-et-spes_it.html\"> Gaudium et spes</a></i>, n. 39). </p>\n<p align=\"left\"> Noi vi esortiamo a continuare con gioia nel vostro così fruttuoso e segnalato impegno, e vi auguriamo di raccogliere in esso ogni più bella soddisfazione umana e spirituale; e mentre ancora vi ringraziamo per la vostra venuta, a tutti voi, qui presenti, impartiamo la Nostra particolare Benedizione Apostolica, che amiamo estendere ai vostri cari lontani, e a tutti i colleghi della Compagnia Aerea «Alitalia», ai quali porterete l’espressione del Nostro ricordo e del Nostro affetto.</p>\n<p align=\"left\">                                                                                                  </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}