{
    "id": "hf_jp-ii_spe_19850921_religiosi-cattedrale",
    "pope_id": "john-paul-ii",
    "type": "speeches",
    "date": "1985-09-21",
    "title": "To priests and religious in the Cathedral of St Lawrence",
    "excerpt": {
        "it": "Carissimi Sacerdoti, Religiosi e Religiose della Città e della Diocesi di Genova!"
    },
    "metadata": {
        "vatican_urls": {
            "it": "https://www.vatican.va/content/john-paul-ii/it/speeches/1985/september/documents/hf_jp-ii_spe_19850921_religiosi-cattedrale.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font color=\"#663300\"> <a href=\"http://w2.vatican.va/content/john-paul-ii/it/travels/1985/travels/documents/trav_genova.html\">VISITA PASTORALE A GENOVA</a></font></p>\n<p align=\"center\"> <i><b><font color=\"#663300\" size=\"4\">DISCORSO DI GIOVANNI PAOLO II <br>AI SACERDOTI E AI RELIGIOSI <br/>NELLA CATTEDRALE DI SAN LORENZO</br></font></b></i></p>\n<p align=\"center\"><font color=\"#663300\"><i>Sabato, 21 settembre 1985</i></font></p>\n<p align=\"center\">  </p>\n<p> <i>Carissimi Sacerdoti, Religiosi e Religiose della Città e della Diocesi di Genova! </i></p>\n<p> 1. Sono assai lieto di potermi incontrare con voi in questa splendida e storica Cattedrale di San Lorenzo, insigne monumento d’arte costruito dalla fede dei vostri antenati e mistico centro di preghiera e di pace nel convulso turbinio della metropoli portuale.</p>\n<p> Durante la mia purtroppo breve visita pastorale alla capitale della Liguria, il mio animo è naturalmente proteso innanzitutto verso di voi, sacerdoti e religiosi, che nel pensiero di Dio siete indubbiamente la “parte eletta” del suo popolo; porgo perciò il mio saluto più cordiale al Cardinale Arcivescovo, che da tanti anni regge con saggezza pastorale la Chiesa genovese; ai Vicari Generali ed Episcopali, suoi stretti Collaboratori; al Consiglio Presbiterale, ai Capitoli dei Canonici; al Seminario Maggiore e Minore con i Rettori, i Superiori e gli Insegnanti; ai Parroci delle 274 Parrocchie, ai singoli sacerdoti impegnati nelle varie mansioni dell’apostolato, ai Religiosi e alle Religiose, così numerosi e appartenenti a ben 32 Istituti, validamente inseriti nel piano delle attività diocesane e locali. </p>\n<p> Saluto tutti con grande affetto e vi ringrazio per la vostra presenza, che è indice di attaccamento alla Chiesa e al Papa, mentre aggiungo il mio compiacimento per quanto avete compiuto e state compiendo per applicare fedelmente le istanze del Concilio Vaticano II. Anche voi avete avuto e avete tuttora le vostre sofferenze e le vostre lacrime, come d’altra parte ogni Diocesi; ma sappiamo che nel disegno salvifico della Provvidenza queste pene della Chiesa non sono certamente vane. Viviamo - come si dice comunemente - in una “svolta epocale”, in cui sono cambiati e cambiano tuttora profondamente i modelli di pensiero e di vita della società, ma vediamo sempre che, in effetti, la conversione delle anime all’unica Verità, che non muta, è totalmente opera della “grazia” divina. Il complesso delle nuove ideologie, con le varie interpretazioni del senso della vita e il conseguente pluralismo etico, è come un turbine che si abbatte sulle coscienze e cerca di sconvolgerle, per cui sono assolutamente necessarie una seria preparazione intellettuale e un’intensa spiritualità, che assicurino la perseveranza nei propri impegni sacerdotali e religiosi e diano la forza di annunziare e testimoniare senza timore la verità che non passa e che salva l’umanità. Vi accompagno con le mie preghiere in questo vostro fermo e coraggioso impegno di servizio alla Verità, e mi raccomando anche al vostro assiduo, orante ricordo. </p>\n<p> 2. Questo incontro vuole essere soprattutto un momento di riflessione e di stimolo per la vostra vita spirituale e pastorale, che vorrei sintetizzare in una sola parola: “Fedeltà!”. Continuate ad essere fedeli alla volontà di Dio, memori di ciò che scriveva San Giovanni: “Chi fa la volontà di Dio rimane in eterno!” (<i>1 Gv</i> 2, 17). Perseverate nella fedeltà! Nel vasto campo della volontà di Dio, non è difficile mettere in evidenza alcune direttive che appaiono “essenziali”. </p>\n<p> a) La volontà di Dio è ben espressa da San Paolo quando scrive a Timoteo: “Dio vuole che tutti gli uomini siano salvati e arrivino <i>alla conoscenza della verità</i>” (<i>1 Tm </i>2, 4). In che cosa consista poi la verità trascendente e salvifica, lo spiega Gesù stesso: “Questa è la verità eterna: che conoscano Te, l’unico vero Dio, e colui che hai mandato, Gesù Cristo” (<i>Gv</i> 17, 3). Infatti per questo motivo Gesù sceglie e manda gli apostoli ad evangelizzare e a battezzare tutte le nazioni, assicurando il sostegno della sua perenne presenza: “Ecco io sono con voi tutti i giorni, fino alla fine del mondo” (<i>Mt</i> 28, 19-20). Per questo motivo viene promesso lo Spirito Santo, il consolatore, perché assista coloro che annunziano il Vangelo: “Quando verrà lo Spirito di verità, egli vi guiderà alla verità tutta intera, perché non parlerà da sé, ma dirà tutto ciò che ha udito e vi annunzierà le cose future” (<i>Gv</i> 16, 13). Per questo motivo la Chiesa è stata fondata su Pietro e sugli Apostoli, e a Pietro e ai suoi Successori sono stati dati i tre carismi che li distinguono: l’infallibilità in campo dottrinale per poter confermare i fratelli in ciò che riguarda la fede e la morale; l’indefettibilità, per offrire alla Chiesa un fondamento stabile tra i flutti della storia e la pastoralità universale, per assicurare il servizio della carità all’intero gregge di Cristo. </p>\n<p> Essere fedeli alla volontà di Dio significa perciò accogliere pienamente quanto Gesù ha rivelato e quanto la Chiesa insegna in modo autentico mediante coloro che sono incaricati della funzione magisteriale in mezzo al mondo. Di qui nasce la necessità della preparazione e della convinzione: infatti, se vengono a mancare i fondamenti, tutto purtroppo crolla! Preparazione filosofica, teologica, biblica, giuridica, storica, letteraria: oggi, nel mondo moderno, così aperto alla conoscenza, non ci si possono permettere analisi superficiali, precipitose semplificazioni, risposte approssimative. Occorre una visione approfondita dei problemi alla luce dell’eterna Verità che è Cristo. Ricordiamo la suggestiva metafora di Gesù: “La lucerna del tuo corpo è l’occhio. Se il tuo occhio è sano, anche il tuo corpo è nella luce; ma se è malato, anche il tuo corpo è nelle tenebre” (<i>Lc</i> 11, 34). È una metafora, ma il senso è evidente e vale sempre: è il pensiero che deve essere chiaro, luminoso, trasparente; se il pensiero si oscura o si confonde, allora tutta la vita si avvolge di tenebre! </p>\n<p> b) La volontà di Dio, a cui dobbiamo essere fedeli, è espressa pure con le note parole del Divin Maestro: “Il tempo è compiuto - diceva iniziando la sua predicazione in Galilea - il regno di Dio è vicino: convertitevi e credete al Vangelo!” (<i>Mc</i> 1, 15). Dio si è incarnato; Gesù Cristo ha parlato; la Chiesa è garanzia della Verità rivelata e dei mezzi di salvezza e di santificazione: dunque, <i>bisogna convertirsi all’unica Verità</i>, rivelata da Dio stesso, e accogliere l’unico significato dell’esistenza e della storia umana, quello che trascende il tempo ed è fondato sulla responsabilità della coscienza personale. </p>\n<p> La verità, come ben sapete, non si impone; bisogna infatti rispettare la libertà e la coscienza di ogni persona. Oggi, a motivo del pluralismo delle idee e del conseguente pluralismo etico, i modelli di vita che l’ambiente sociale propone sono molteplici e spesso in contrasto con la legge morale cristiana cattolica. È una situazione in cui si rende particolarmente evidente la necessità che il cristiano possegga una coscienza ben formata, capace di unire la fermezza dei principi con la coerenza delle azioni e la carità dei rapporti. Ma è possibile impostare e ottenere una tale formazione delle coscienze solo mediante una profonda vita interiore e un generoso impegno morale. Per poter formare e convertire bisogna essere strumenti credibili. </p>\n<p> Benedetto XV, il pontefice saggio e lungimirante, nato in questa vostra terra, nell’Enciclica <i> <a href=\"/content/benedict-xv/it/encyclicals/documents/hf_ben-xv_enc_15061917_humani-generis-redemptionem.html\">Humani Generis Redemptionem</a></i> scriveva: “Non si ottiene la salvezza delle anime né con le molte parole, né con le dotte disquisizioni, né con le infervorate perorazioni, e se un predicatore fa consistere in questi mezzi la sua predicazione, altro non è che una “campana squillante e un cembalo tintinnante” (<i>1 Cor</i> 13, 1). Ma ciò che rende la parola umana capace di giovare alle anime è la grazia di Dio”. E la grazia di Dio si ottiene con la preghiera e con una vita conforme alle sue supreme direttive. </p>\n<p> c) Infine, essere fedeli alla volontà di Dio significa <i>rimanere uniti</i> nella carità e nella fraternità cristiana, sacerdotale, religiosa. “Questo è il mio comandamento - dice Gesù agli apostoli e ai suoi seguaci - che vi amiate come io vi ho amati” (<i>Gv</i> 16, 12). E rivolgendosi al Padre formula un’accorata preghiera: “Padre Santo, custodisci nel tuo nome coloro che mi hai dato, perché siano una cosa sola come noi! . . . Come tu, Padre, sei in me e io in te, siano anch’essi in noi una cosa sola, perché il mondo creda che tu mi hai mandato” (<i>Gv </i>17, 11. 21). Gesù ci chiede di essere “perfetti nell’unità”, perché il mondo possa sapere e convincersi che veramente Dio lo ama. Certamente questo impegno di unità e di fraternità esige spirito di umiltà, comprensione, pazienza, e soprattutto senso dell’obbedienza e della fiducia nella Provvidenza. Sia vostro costante assillo di portare unità, pace e serenità, e mai divisione, ribellione o sterile contestazione. </p>\n<p> 3. Carissimi! Mi piace concludere questo fraterno incontro con una riflessione dettata dal vostro arcivescovo in un corso di esercizi spirituali. Riguarda la Santa Messa. Parlando dell’importanza e della centralità del Sacrificio della Messa, egli osserva: “Guardate, la Chiesa ha messo tutto intorno alla Messa . . . Tutti i sacramenti sono più o meno congiunti con la Santa Messa e le stanno intorno; . . . Gesù Cristo ha voluto che la messa fosse in mezzo allo spazio, in mezzo al tempo, in mezzo ai fatti . . . Perché fosse chiaro che lui è in mezzo a tutte le ragioni che si agitano nel sotterraneo della storia e del mondo, in mezzo a tutto” (<i>Esercizi Spirituali, Assisi</i> 1962, pp. 298s.). </p>\n<p> Nell’esortare all’impegno per ricuperare ogni giorno il senso della straordinarietà del mistero eucaristico, afferma che la celebrazione di una messa basterebbe da sola a giustificare una vita intera (cf. <i>Ivi</i>, p. 454). </p>\n<p> Faccio mie queste riflessioni e vi esorto, insieme col vostro arcivescovo, a porre la celebrazione dell’Eucaristia al centro della vostra giornata e della vostra vita. Ricordate! Mai siete tanto forti come quando levate le vostre mani verso il cielo nella Celebrazione eucaristica. In quel momento avete dalla vostra l’onnipotenza stessa di Dio. </p>\n<p> Confidate anche in Maria Santissima, la nostra celeste Madre, che non abbandona nessuno. Una vera devozione alla Madonna vi sarà di sostegno e renderà fecondo di bene il vostro ministero pastorale. </p>\n<p> E vi accompagni sempre anche la mia Benedizione, che ora con grande affetto vi imparto e che estendo a tutti i vostri Confratelli e Consorelle!</p>\n<p> </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}