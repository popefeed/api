{
    "id": "hf_jp-ii_spe_19950216_giunta-lazio",
    "pope_id": "john-paul-ii",
    "type": "speeches",
    "date": "1995-02-16",
    "title": "To the members of the government of the Region of Lazio in Italy",
    "excerpt": {
        "it": "Onorevole Presidente della Giunta Regionale del Lazio,Onorevole Presidente del Consiglio Regionale,Illustri Signori!"
    },
    "metadata": {
        "vatican_urls": {
            "it": "https://www.vatican.va/content/john-paul-ii/it/speeches/1995/february/documents/hf_jp-ii_spe_19950216_giunta-lazio.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <b><i><font color=\"#663300\" size=\"4\">DISCORSO DI GIOVANNI PAOLO II <br>AI MEMBRI DELLA GIUNTA E <br/>DEL CONSIGLIO DELLA REGIONE LAZIO</br></font></i></b></p>\n<p align=\"center\"> <font color=\"#663300\"><i>Giovedì</i></font><i><font color=\"#663300\">, 16 febbraio 1995</font></i></p>\n<p> </p>\n<p><i>Onorevole Presidente della Giunta Regionale del Lazio, <br/>Onorevole Presidente del Consiglio Regionale, <br/>Illustri Signori! </i></p>\n<p>1. Questo tradizionale incontro tra il Vescovo di Roma ed i qualificati Rappresentanti del Governo Regionale del Lazio costituisce sempre una occasione propizia per formulare fervidi voti augurali all’inizio del nuovo anno. Rivolgo tale augurio innanzitutto a Lei, Onorevole Arturo Osio, di recente chiamato all’impegnativo ufficio di Presidente della Giunta regionale, mentre La ringrazio per il cortese indirizzo pronunciato a nome dell’intera Amministrazione. Ringrazio parimenti i presenti ai quali porgo il mio cordiale saluto, che estendo con beneaugurante pensiero all’intera popolazione del Lazio. </p>\n<p>2. Nelle sue parole, Onorevole Presidente, Ella non ha mancato di evocare alcune luci ed ombre che segnano la realtà di questa antica regione, così legata alle vicende della Sede Apostolica e ricca di tradizioni, di cultura e di operosità. Essa si trova a vivere oggi una situazione complessa e problematica, dovuta tra l’altro alle molteplici trasformazioni sociali in atto e alla congiuntura economica sfavorevole che, qui come altrove, fa sentire pesanti conseguenze. Alle situazioni di disagio, tuttavia, si affiancano numerosi e consolanti segni di speranza, a cui pure occorre guardare per costruire con serena fiducia il futuro. </p>\n<p>È con tale consapevolezza che vanno affrontati i non pochi problemi emergenti, tra i quali vorrei ricordare quelli della costruttiva convivenza tra culture e tradizioni antiche e nuove, del rilancio economico, della lotta alla disoccupazione, della gestione più efficiente e trasparente della cosa pubblica, della sanità, dell’agricoltura e dell’ambiente. </p>\n<p>Intervenendo in tali ambiti, non bisogna mai dimenticare gli aspetti positivi riscontrabili in larghe fasce della popolazione, i gesti di accoglienza e di solidarietà promossi da semplici cittadini o da benemerite Istituzioni, la confortante realtà del volontariato, gli sforzi di operatori economici a sostegno dei posti di lavoro, la diffusa sensibilità per l’ambiente e la solidarietà per le fasce meno abbienti della società. </p>\n<p>3. È necessario, perciò, resistere alle possibili tentazioni di sfiducia generalizzata, di paura e di chiusura verso le fasce sociali più deboli. Il clima di comprensione e di collaborazione fra pubblica Amministrazione e istituzioni ecclesiali, poc’anzi richiamato dall’Onorevole Presidente, potrà favorire la realizzazione di iniziative sempre più rispondenti ai bisogni reali della popolazione. </p>\n<p>Il futuro si prepara innanzitutto con un <i>forte impegno educativo</i> che coinvolga tutte le componenti della comunità regionale. Su questo terreno mai verranno meno il sostegno e lo stimolo delle componenti ecclesiali. Esse continueranno ad offrire generosamente il loro contributo, nella consapevolezza che non si dà educazione senza la promozione della identità culturale e morale delle persone e dei gruppi umani. I valori cristiani, per secoli elemento portante della identità della regione, rappresentano ancor oggi un fattore fondamentale dell’auspicato suo rinnovamento civile e spirituale. </p>\n<p>A tal fine va mobilitata e sostenuta ogni forza viva operante sul territorio, in primo luogo la <i>famiglia</i>: è attraverso questa istituzione, infatti che passa l’avvenire dell’umanità (cf. <i> <a href=\"/content/john-paul-ii/it/apost_exhortations/documents/hf_jp-ii_exh_19811122_familiaris-consortio.html\">Familiaris Consortio</a></i>, 86). Nelle zone rurali e urbane del Lazio la famiglia, nonostante le insidie d’una moderna cultura individualistica, rimane il presidio fondamentale per conservare e fedelmente trasmettere i valori della fedeltà, della solidarietà, della generosità, della laboriosità e della disponibilità. La famiglia: ecco una grande sorgente di saggezza e di speranza a cui attingere. Da sola però non è in grado di affrontare convenientemente le responsabilità e le sfide che quotidianamente la interpellano. È indispensabile il costante sostegno delle pubbliche strutture al fine di garantire ad ogni nucleo familiare condizioni di vita serene e dignitose. </p>\n<p>4. Il programma di rinnovamento, da tutti auspicato, passa anche in questa regione attraverso il coinvolgimento delle numerose istituzioni educative presenti sul territorio: le parrocchie, le scuole, le Università, le attrezzature sportive, le associazioni del volontariato, i centri culturali a cui fa riferimento particolarmente il mondo giovanile. La carenza di seri punti di riferimento ideale, come pure le ristrettezze economiche e le difficoltà del momento presente possono spingere tanti ragazzi al pessimismo, alla fuga dalle responsabilità nella ricerca di evasioni dannose, che pongono terribili ipoteche sul loro avvenire. </p>\n<p>La celebrazione a Manila il 15 gennaio scorso della X Giornata Mondiale della Gioventù, durante la quale milioni di giovani provenienti da ogni continente hanno offerto una indimenticabile testimonianza di fede e di comunione, ha messo in evidenza, ancora una volta, le grandi potenzialità di entusiasmo, di generosità e di impegno di cui sono capaci le giovani generazioni. </p>\n<p>Notevole è in questo campo l’impegno della Comunità ecclesiale del Lazio, che con varie istituzioni ed associazioni, con uomini e donne di buona volontà provvede in molteplici forme all’educazione giovanile. È importante che tali sforzi trovino il sostegno convinto della Pubblica Amministrazione, così che tanta sollecitudine non venga vanificata o frenata dalla carenza di mezzi, dalle inevitabili mediazioni burocratiche, dalla indifferenza. </p>\n<p>5. I prossimi anni, poi, come ho annunciato nella Lettera apostolica <i> <a href=\"/content/john-paul-ii/it/apost_letters/documents/hf_jp-ii_apl_10111994_tertio-millennio-adveniente.html\">Tertio Millennio Adveniente</a></i>, ci vedranno tutti dediti alla preparazione del <i>Grande Giubileo dell’Anno 2000</i>. Ho ascoltato con compiacimento l’impegno che Ella, Onorevole Presidente, ha manifestato anche a nome di tutti i Collaboratori presenti, di contribuire con adeguate iniziative ai preparativi di quello storico evento. Ho apprezzato in particolare la volontà di creare fin d’ora le condizioni per un efficace coordinamento e per una cordiale intesa fra l’Amministrazione regionale e la Comunità ecclesiale. </p>\n<p>I milioni di persone che qui affluiranno per tale occasione, dovranno incontrare non solo le grandi memorie di fede del passato, ma anche famiglie e comunità accoglienti, capaci di testimoniare l’amore a Colui che si è fatto servo di tutti donando la sua vita. </p>\n<p>Con la città di Roma l’intera comunità regionale sarà “posta sul candelabro” e dovrà esprimere a livello dell’organizzazione dei servizi e dell’accoglienza dei pellegrini la migliore sua potenzialità. </p>\n<p>Se ben preparato, il Grande Giubileo del 2000, sarà sicuramente per Roma, per il Lazio e per il mondo intero occasione quanto mai propizia per il ricupero di quei valori morali e religiosi che costituiscono il fondamento per la costruzione della civiltà dell’amore. </p>\n<p>Con tali sentimenti, mentre invoco sulle vostre persone, Signori Amministratori del Lazio, sulle vostre famiglie e sull’intera popolazione della Regione la protezione di Dio, fonte di pace e di speranza, imparto a tutti la mia Benedizione. </p>\n<p align=\"center\">  </p>\n<p align=\"center\"> <font face=\"Times New Roman\" size=\"3\"> <font color=\"#663300\" size=\"3\">© Copyright 199</font><font color=\"#663300\">5</font><font color=\"#663300\" face=\"Times New Roman\" size=\"3\"> - Libreria Editrice Vaticana</font></font></p>\n<p align=\"justify\">  </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}