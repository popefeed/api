{
    "id": "hf_jp-ii_let_19970906_congresso-bolivariano",
    "pope_id": "john-paul-ii",
    "type": "letters",
    "date": "",
    "title": "Letter to Card. Antonio María Javierre Ortas, Special Envoy to the celebration of the 6th Bolivarian Marian Eucharistic Congress",
    "excerpt": {
        "la": "Venerabili Fratri NostroAntonio Mariae S.R.E. Cardinali Javierre Ortas"
    },
    "metadata": {
        "vatican_urls": {
            "la": "https://www.vatican.va/content/john-paul-ii/la/letters/1997/documents/hf_jp-ii_let_19970906_congresso-bolivariano.html"
        },
        "raw_html": {
            "la": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font color=\"#663300\" face=\"Times new Roman\" size=\"3\"> IOANNES PAULUS PP. II</font></p>\n<p align=\"center\"> <font color=\"#663300\" face=\"Times New Roman\" size=\"4\"><i><b>EPISTULA DATA<br> ANTONIO MARIAE S.R.E. <br/> CARDINALI JAVIERRE ORTAS,</br></b></i><b><i> <br/>ELECTO MISSO EXTRAORDINARIO<br/>  AD VI CONGRESSUM EUCHARISTICUM <br/> MARIANUM BOLIVARIANUM</i></b></font></p>\n<p align=\"center\">  </p>\n<p align=\"left\"> <font face=\"Times New Roman\" size=\"3\"> <i>Venerabili Fratri Nostro</i><i><b><br/> </b>Antonio Mariae S.R.E. Cardinali Javierre Ortas</i></font></p>\n<p align=\"left\">Bolivarianae civitates earumque christianae communitates, spiritali quodam consensu actae, per quinquaginta fere annorum spatium congregantur ad fidem in Sanctissimum Eucharistiae Sacramentum aperte testandam. Hoc quidem volvente anno Boliviana Natio, coronam veluti perficiens Conventuum Eucharisticorum qui altera huius </p>\n<p align=\"left\">saeculi parte in diversis nationibus Bolivarianis sunt habiti, Congressum Eucharisticum Internationalem apparat. Sicut erat in votis in eo est ut huiusmodi sollemnitatibus coniungatur memoria Beatissimae Virginis Mariae, cuius cultus, inde ab exordio evangelizationis eorundem populorum, ad spiritale eorum pertinet patrimonium, qui validum Genetricis Dei praesidium tam in laetis quam in adversis adiunctis sunt experti. Eiusmodi singularis faustusque eventus, Venerabilis Frater Renatus Fernández Apaza, Archiepiscopus Cochabambensis idemque Praeses Congressus Eucharistici Mariani Bolivariani, merito et providenti consilio statuit ut singulari profecto recoleretur magnificentia et sollemnitate. </p>\n<p align=\"left\">Nos sane plurimi facientes tale propositum atque cupientes ipsam celebrationem quodam modo participare, Te, Venerabilis Frater Noster, qui Congregationi de Cultu Divino et Disciplina Sacramentorum scite ac diligenter praefuisti, <i>Missum Extraordinarium</i><b> </b>Nostrum destinamus ad dictum VI Congressum Eucharisticum Marianum Bolivarianum, in urbe Cochabamba inter dies VII-XII mensis Octobris hoc anno celebrandum. Plane enim novimus Te, pro sacrae doctrinae ubertate de Eucharistiae Sacramento et pro amore erga Christi Matrem, creditum munus praeclare, sollerter atque frugifere esse impleturum. Ibi Nostro nomine sollemnibus praesidebis, salutationes adstantibus cunctis Nostra ex voluntate significabis, Nostram in eosdem dilectionem; de insigni loqueris momento Eucharistici Mysterii nec non de filiali cultu erga Deiparam Virginem quae omnes ad Iesum ducit, ut christifideles e tanto Mysterio solidiores percipiant gratiarum fructus atque ad ferventiorem marialem pietatem adducantur.</p>\n<p align=\"left\">Domino concredentes optata atque omina Nostra, Tibi, Venerabilis Frater Noster, Benedictionem Apostolicam, caelestium munerum pignus, volentes impertimur, quam adscribatur volumus sacris Praesulibus, Magistratibus, sacerdotibus, religiosis et fidelibus cunctis inibi adstantibus.</p>\n<p align=\"left\"><i>Ex Aedibus Vaticanis, die VI mensis Septembris, anno MCMXCVII, Pontificatus Nostri undevicesimo.</i></p>\n<p align=\"center\"><b>IOANNES PAULUS PP. II</b></p>\n<p align=\"center\"> </p>\n<p align=\"center\"> <font face=\"Times New Roman\" size=\"3\"> </font> <font color=\"#663300\" face=\"Times New Roman\" size=\"3\">© Copyright 1997 - Libreria Editrice Vaticana</font><font face=\"Times New Roman\" size=\"3\"> </font> &amp;nbsp </p>\n<p align=\"center\"> </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}