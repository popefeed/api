{
    "id": "hf_p-vi_ang_19711114",
    "pope_id": "paul-vi",
    "type": "angelus",
    "date": "",
    "title": "Angelus, 14 November 1971",
    "excerpt": {
        "it": "Fra le tante cose che attraggono l’attenzione in questi giorni, carichi di avvenimenti e di problemi, una è messa in evidenza particolare nel calendario operativo della nostra comunità di fedeli, ed è la stampa cattolica. Oggi infatti è indetta la «giornata» per il giornale quotidiano cattolico."
    },
    "metadata": {
        "vatican_urls": {
            "it": "https://www.vatican.va/content/paul-vi/it/angelus/1971/documents/hf_p-vi_ang_19711114.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <b><font color=\"#663300\">PAOLO VI</font></b></p>\n<p align=\"center\"> <i><b><font color=\"#663300\" size=\"4\">ANGELUS DOMINI</font></b></i></p>\n<p align=\"center\"> <i><font color=\"#663300\">Domenica, 14 novembre 1971</font></i></p>\n<p>  </p>\n<p> Fra le tante cose che attraggono l’attenzione in questi giorni, carichi di avvenimenti e di problemi, una è messa in evidenza particolare nel calendario operativo della nostra comunità di fedeli, ed è la stampa cattolica. Oggi infatti è indetta la «giornata» per il giornale quotidiano cattolico. </p>\n<p> Forse molti non lo sanno, o non vi pensano. Ma per il fatto stesso che questo tema è proposto in modo tanto speciale alla nostra comune considerazione è segno ch’esso è importante; possiamo dire: molto importante. </p>\n<p> È infatti importante, oggi, essere informati: la circolazione complessa e febbrile delle notizie non ci deve trovare ai margini dell’ignoranza o dell’indifferenza. Ciò è stato ben detto in una «Istruzione pastorale» emanata, nel maggio scorso, dal nostro Consiglio Pontificio per le comunicazioni sociali, documento destinato a tutta la Chiesa, e meritevole, Noi pensiamo, d’essere conosciuto e meditato, in forza del diritto-dovere di ciascuno a sapere come vanno le cose. </p>\n<p> È poi non meno importante che l’informazione circa la vita vissuta abbia il suo specchio limpido ed onesto, come appunto vuol essere la stampa nostra, governata dall’interesse superiore della verità.</p>\n<p> Ed è anche importante che questo quadro mobile della realtà quotidiana abbia una sua interpretazione conforme ai principi ed ai fini veri ed indispensabili della vita, un’interpretazione cristiana; cosa questa che il giornale cattolico, come sua ragion d’essere, si propone di dare e che purtroppo è normalmente quasi solo a fare. </p>\n<p> Importante è allora per la diffusione del pensiero cristiano, della Parola di Dio riflessa nelle vicende della cronaca e della storia; e importante parimente per il vigile e schietto richiamo alla moralizzazione del costume privato e pubblico; la desolante esperienza del nostro mondo ce lo dice e quasi ce lo grida con voce implorante: come dare all’opinione pubblica, all’educazione sociale un senso morale forte, diritto, sano, aperto, senza la voce quotidiana d’un giornale coraggioso e libero, eco fedele della nostra cultura cattolica, stimolo urgente della nostra missione civile e cristiana? </p>\n<p> È importante, credetelo, figli carissimi. Leggete l’esortazione che il Nostro Cardinale Vicario ha pubblicato giorni fa su questo tema della stampa cattolica, del giornale quotidiano cattolico specialmente. È tema che merita riflessione e azione. Per questo anche Noi qui ne parliamo; e con voi vi dedichiamo questa Nostra festiva preghiera. </p>\n<p>                                                                                                                </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}