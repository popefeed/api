{
    "id": "hf_p-xi_lett_19230611_certiores-nos",
    "pope_id": "pius-xi",
    "type": "letters",
    "date": "1923-06-11",
    "title": "Letter Ceteriores nos to Father Paolo Jacuzio on the occasion of the 50th anniversary of public consecration of the Archdiocese of Sorrento to the Most Sacred Heart of Jesus",
    "excerpt": {
        "la": "Venerabilis frater, salutem et apostolicam benedictionem.— Certiores Nos nuper fecisti, cum sit vobis proximo mense iulio dies ille commemorandus, quo, abbine quinquaginta annos, archidioecesis ista divino Cordi Iesu sollemni ritu consecrata est, in civitate honoris tui sede, a die quinto ad octavum eiusdem mensis, Conventum habitum iri eorum e clero populoque tuo, qui in piam Sodalitatem ab Apostolatu Precum adsciti legitime sunt; proptereaque a Nobis demisse postulabas, ut Conventui isti bene apostolica auctoritate diceremus, quo feliciorem haberet exitum, cum magno popularis pietatis incremento. Nihil profecto Nobis antiquius esse queat, quam ut eiusmodi commemoratione filiorum tuorum animi vehementius ad Sacratissimum Cor Iesu redamandum excitentur, qui homines infinita est caritate complexus eosque plerumque beneficiorum suorum experitur immemores. Ut igitur, qui coetibus et supphcationibus istic in quatriduum habendis intererunt, ii renovato spiritu e Conventu discedant flammamque caritatis inde conceptam proximis iniiciant suis, apostolica efficiat benedictio, quam tibi, venerabilis frater, iisque, quos memoravimus, universis, paternae benevolentiae Nostrae testem, peramanter impertimus."
    },
    "metadata": {
        "vatican_urls": {
            "la": "https://www.vatican.va/content/pius-xi/la/letters/documents/hf_p-xi_lett_19230611_certiores-nos.html"
        },
        "raw_html": {
            "la": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font color=\"#663300\" face=\"Times New Roman\">PIUS</font><font face=\"Times New Roman\" size=\"3\"> </font><font color=\"#663300\" size=\"3\"> PP. XI</font></p>\n<p align=\"center\"> <font color=\"#663300\" size=\"3\">EPISTULA<br> </br></font> <font color=\"#663300\" size=\"4\"><b> <i> <br/> CETERIORES NOS*</i></b></font></p>\n<p align=\"center\"><font color=\"#663300\">AD R. P. D. PAULUM JACUZIO, ARCHIEPISCOPUM SURRENTINUM: QUINQUAGESIMO EXEUNTE ANNO EX QUO ARCHIDIOECESIS PUBLICE <br/> CORDI SACRATISSIMO IESU CONSECRATA EST. </font> </p>  \n<p><i>Venerabilis frater, salutem et apostolicam benedictionem.</i> — Certiores Nos nuper fecisti, cum sit vobis proximo mense iulio dies ille commemorandus, quo, abbine quinquaginta annos, archidioecesis ista divino Cordi Iesu sollemni ritu consecrata est, in civitate honoris tui sede, a die quinto ad octavum eiusdem mensis, Conventum habitum iri eorum e clero populoque tuo, qui in piam Sodalitatem ab Apostolatu Precum adsciti legitime sunt; proptereaque a Nobis demisse postulabas, ut Conventui isti bene apostolica auctoritate diceremus, quo feliciorem haberet exitum, cum magno popularis pietatis incremento. Nihil profecto Nobis antiquius esse queat, quam ut eiusmodi commemoratione filiorum tuorum animi vehementius ad Sacratissimum Cor Iesu redamandum excitentur, qui homines infinita est caritate complexus eosque plerumque beneficiorum suorum experitur immemores. Ut igitur, qui coetibus et supphcationibus istic in quatriduum habendis intererunt, ii renovato spiritu e Conventu discedant flammamque caritatis inde conceptam proximis iniiciant suis, apostolica efficiat benedictio, quam tibi, venerabilis frater, iisque, quos memoravimus, universis, paternae benevolentiae Nostrae testem, peramanter impertimus.</p>\n<p><i>Datum Romae apud Sanctum Petrum, die XI mensis Iunii, anno MDCCCCXXIII, Pontificatus Nostri secundo. </i></p>\n<p align=\"center\"> <b>PIUS PP. XI</b></p>\n<font face=\"Times New Roman\" size=\"3\">\n<hr> <p>*A.A.S., vol. XV (1923), n. 7, p. 353</p> <p> </p> </hr></font><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}