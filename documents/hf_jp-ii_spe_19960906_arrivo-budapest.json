{
    "id": "hf_jp-ii_spe_19960906_arrivo-budapest",
    "pope_id": "john-paul-ii",
    "type": "speeches",
    "date": "International Airport of Budapest, September 6, 1996",
    "title": "Welcoming ceremony",
    "excerpt": {
        "it": "1. Con profonda commozione faccio visita per la seconda volta a questo nobile Paese, il cui destino ha tanti punti di contatto con quello della mia terra d’origine. La saluto con deferenza e La ringrazio cordialmente per le gentili parole di benvenuto, che ha voluto rivolgermi anche a nome dei suoi concittadini. Saluto pure i rappresentanti del Governo e dell’Assemblea nazionale, i membri del Corpo Diplomatico ed il Signor Sindaco di Budapest, che con la loro presenza hanno voluto onorare questo incontro."
    },
    "metadata": {
        "vatican_urls": {
            "it": "https://www.vatican.va/content/john-paul-ii/it/speeches/1996/september/documents/hf_jp-ii_spe_19960906_arrivo-budapest.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font color=\"#663300\"> VIAGGIO APOSTOLICO IN UNGHERIA</font></p>\n<p align=\"center\"> <b><font color=\"#663300\">CERIMONIA DI BENVENUTO</font></b></p>\n<p align=\"center\"> <b><i><font color=\"#663300\" size=\"4\">DISCORSO DI GIOVANNI PAOLO II</font></i></b></p>\n<p align=\"center\"> <font color=\"#663300\"><i>Aeroporto Internazionale «Ferihegy I» (Budapest)<br/></i></font><i><font color=\"#663300\">Venerdì, 6 settembre 1996</font></i></p>\n<p align=\"left\">  </p>\n<p align=\"left\"> <i>Signor Presidente! </i></p>\n<p align=\"left\"> 1. Con profonda commozione faccio visita per la seconda volta a questo nobile Paese, il cui destino ha tanti punti di contatto con quello della mia terra d’origine. La saluto con deferenza e La ringrazio cordialmente per le gentili parole di benvenuto, che ha voluto rivolgermi anche a nome dei suoi concittadini. Saluto pure i rappresentanti del Governo e dell’Assemblea nazionale, i membri del Corpo Diplomatico ed il Signor Sindaco di Budapest, che con la loro presenza hanno voluto onorare questo incontro. </p>\n<p align=\"left\"> Saluto inoltre il Signor Cardinale László Paskai, insieme con i venerati Fratelli nell’Episcopato, i sacerdoti, i religiosi, le religiose e l’intera comunità cristiana ungherese. Saluto con affetto speciale gli insegnanti e gli alunni che in grande numero sono qui oggi in rappresentanza delle scuole cattoliche ungheresi. Carissimi Giovani, non dimenticate: Voi siete il futuro della Chiesa! Estendo il mio grato pensiero a tutti quelli che sono qui venuti per accogliermi ed a quanti ci seguono mediante la radio e la televisione. </p>\n<p align=\"left\"> Questo Viaggio apostolico ha motivazioni particolarmente significative: l’Ungheria celebra quest’anno l’undicesima ricorrenza secolare della sua esistenza e commemora, in particolare, <i>i mille anni di fondazione dell’Abbazia di Pannonhalma</i>. Come non rendere grazie a Dio per quanto Egli ha operato nel corso di questi secoli? Ho accolto ben volentieri l’invito fattomi a prendere parte alle celebrazioni previste per l’Arciabbazia ed a visitare la città di Gyor, uno dei primi centri ecclesiali del vostro Paese. Avrò modo così di introdurmi nella vostra storia e di conoscere meglio la sorgente culturale e religiosa alla quale voi, Ungheresi, avete attinto luce e forza nel corso dei secoli. Ad essa voi volete far riferimento anche oggi, per continuare a trarne il coraggio e la saggezza necessari per costruire il vostro futuro, che sarà saldo nella misura in cui poggerà sui principi che hanno ispirato le nobili tradizioni del vostro passato. </p>\n<p align=\"left\"> Molti santi ed eroi, attorniati da schiere di gente umile e laboriosa, hanno segnato le pagine della vostra storia. Il mio augurio è che questa storia più che millenaria possa rafforzare ciascuno di voi nella convinzione che “è beato il popolo di cui Dio è il Signore” (<i>Sal</i> 143[144], 15). </p>\n<p align=\"left\"> 2. Alle soglie di un nuovo millennio, è opportuno <i>volgere lo sguardo al passato per raccoglierne le grandi lezioni </i>che possono orientare l’impegno nel presente e la progettazione del futuro. E questo è ancor più vero, se si considerano le condizioni sociali in cui versano i popoli dell’Europa centro-orientale, che hanno finalmente riconquistato la libertà dopo un lungo periodo di dura dittatura comunista. Essi sono posti oggi di fronte a non pochi problemi. Si stanno vivendo anni difficili. L’ottimismo legato alla storica caduta delle ideologie è stato, purtroppo, di breve durata. È subentrato ben presto un periodo di sofferto travaglio, che, pure in Ungheria, ha segnato e continua a segnare l’esistenza di tutti. </p>\n<p align=\"left\"> Carissimi cittadini ungheresi, nessuno si scoraggi per le difficoltà del presente, nessuno disprezzi i risultati sinora raggiunti! Dopo gli eventi drammatici di questo secolo che sta per finire, non ci si deve stupire se la rinascita e l’auspicato sviluppo richiedono tempo. Le conseguenze funeste dei lunghi anni di dittatura possono essere superate, materialmente e spiritualmente, soltanto con l’impegno paziente e perseverante di tutti, specialmente delle giovani generazioni. </p>\n<p align=\"left\"> D’altra parte, esaminando la storia ungherese, non emerge forse che più volte i vostri antenati si sono trovati di fronte a sfide difficili? Così è avvenuto nella guerra contro gli eserciti ottomani, così in altri conflitti e prove con cui il vostro Paese ha dovuto misurarsi nel corso dei secoli. Come il popolo seppe riprendersi allora, traendo vigore rinnovato dalle prove affrontate, così sarà anche ora: l’Ungheria sarà ancora prospera e felice per svolgere con autorevolezza la missione a cui è chiamata nel concerto delle altre libere Nazioni. </p>\n<p align=\"left\"> 3. Signor Presidente, importante è perseverare nella ricerca del bene, salvaguardando ed incrementando, a costo anche di sacrifici, quel complesso di valori spirituali che costituiscono il nucleo del patrimonio storico della Nazione: essi devono costantemente animare ogni progetto personale e comunitario. Ciò suppone, com’è ovvio,<i> la leale collaborazione di tutti</i>: giovani ed adulti, ricchi e poveri, credenti e non credenti, nella concorde tensione verso un medesimo obiettivo, il bene comune. In questo sforzo comunitario, grande responsabilità hanno coloro che ricoprono funzioni pubbliche: nel loro servizio non debbono mai perdere di vista il bene dell’intera comunità sociale. Ciascuno è così chiamato ad offrire il proprio contributo perché l’Ungheria possa essere effettivamente la <i>casa comune di ogni suo abitante</i>. </p>\n<p align=\"left\"> Signor Presidente, vorrei rinnovare, in questo momento, il mio apprezzamento per lo sforzo che l’intero popolo ungherese va facendo in tale direzione. Sono certo che i sacrifici di questo periodo raggiungeranno, grazie al contributo leale di ciascuno, l’obiettivo auspicato: il rinnovamento intellettuale, morale e materiale dell’intero Paese. </p>\n<p align=\"left\"> Mi si consenta di ricordare i versi di una nota poesia di Vörösmarty, che possono ben sintetizzare il mio pensiero: “In così grande sfortuna, dopo così grande discordia, diminuita di numero ma non distrutta, questa Nazione vive nella sua terra” (Szózat). </p>\n<p align=\"left\"> 4. È questo, Signor Presidente, il mio augurio, che accompagno con l’assicurazione di un particolare ricordo nella preghiera. Si avvicina a grandi passi il Giubileo del Duemila, occasione provvidenziale per il generoso popolo ungherese di rinnovare la propria fede in Cristo, la cui luce ne ha illuminato il secolare cammino. Per i credenti Cristo è la Via, la Verità e la Vita. Risuoni, pertanto, con forza rinnovata l’annuncio salvifico della sua parola sul suolo ungherese e possano i cittadini risentirne il tonificante effetto spirituale. Per questo pregherò nella storica Abbazia di Pannonhalma e durante la solenne Celebrazione eucaristica a Gyor. </p>\n<p align=\"left\"> Nessun’altra intenzione, se non quella di rinnovare quest’annuncio di salvezza, mi ha nuovamente condotto tra voi. Sono venuto per condividere le ansie e le attese del vostro Popolo, persuaso, come canta Vörösmarty, che il rinnovamento dell’Ungheria avverrà se “centinaia di migliaia pregheranno con fervore per questo” (Szózat). </p>\n<p align=\"left\"> La Chiesa proclama con audacia in ogni angolo della terra: Aprite le porte a Cristo! Egli è venuto affinché tutti abbiano la vita in pienezza. È nella luce della missione di Cristo che do oggi inizio alla mia Visita pastorale. </p>\n<p align=\"left\"> Con questi sentimenti abbraccio spiritualmente l’intero Popolo ungherese. </p>\n<p align=\"left\"> Dio benedica l’Ungheria! </p>\n<p align=\"left\">  </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}