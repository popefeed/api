{
    "id": "hf_p-vi_ang_19750831",
    "pope_id": "paul-vi",
    "type": "angelus",
    "date": "",
    "title": "Angelus, 31 August 1975",
    "excerpt": {
        "it": "Ricordiamoci nella nostra orazione oggi della seconda intenzione, che deve illuminare l'Anno Santo: la riconciliazione. La prima intenzione, è stato già detto, è il rinnovamento, che ha principalmente la sua applicazione nel campo personale e tende alla pace interiore; questa seconda intenzione, la riconciliazione, tende invece, di natura sua, al campo interpersonale, e sociale, e aspira alla pace esteriore, fra uomo e uomo, fra classe e classe, fra popolo e popolo. Ed ecco che a parlare di pace esteriore siamo stimolati (guardate i giornali), dalle presenti condizioni della vita familiare, civile, politica, nazionale e internazionale. Si direbbe che tutto il sistema dei vincoli affettivi si è indebolito, e che la rete di rapporti regolari fra gli uomini subisce tensioni e strappi pericolosi, un po' dappertutto. Vengono meno facilmente le relazioni cordiali nelle famiglie; si muta in lotta la convivenza civile; quasi non si parla più di patriottismo, che, a parte le sue deplorevoli esaltazioni nazionaliste ed antagoniste, è pur sempre un cemento solido e buono per fare un popolo cosciente, forte ed unito; insorgono in tanti punti della terra rivalità armate che possono preludere a conflitti incontenibili di spazio e di furore; si diffonde il ricorso ai colpi di stato, nei quali prevale l'arbitrio e la forza ad un legale avvicendamento di poteri e di funzioni; eccetera."
    },
    "metadata": {
        "vatican_urls": {
            "it": "https://www.vatican.va/content/paul-vi/it/angelus/1975/documents/hf_p-vi_ang_19750831.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font face=\"Times\" size=\"3\"> <font color=\"#663300\">PAOLO VI</font> </font> </p>\n<p align=\"center\"><i><font color=\"#663300\" face=\"Times\" size=\"4\"><b>ANGELUS DOMINI</b></font></i></p>\n<p align=\"center\"> <font color=\"#663300\" face=\"Times\" size=\"3\"><i>Domenica, 31 agosto</i></font><font face=\"Times\" size=\"3\"><i><font color=\"#663300\"> 1975</font> </i></font></p>\n<p align=\"center\"> </p>\n<p align=\"left\">Ricordiamoci nella nostra orazione oggi della seconda intenzione, che deve illuminare l'Anno Santo: la riconciliazione. La prima intenzione, è stato già detto, è il rinnovamento, che ha principalmente la sua applicazione nel campo personale e tende alla pace interiore; questa seconda intenzione, la riconciliazione, tende invece, di natura sua, al campo interpersonale, e sociale, e aspira alla pace esteriore, fra uomo e uomo, fra classe e classe, fra popolo e popolo. Ed ecco che a parlare di pace esteriore siamo stimolati (guardate i giornali), dalle presenti condizioni della vita familiare, civile, politica, nazionale e internazionale. Si direbbe che tutto il sistema dei vincoli affettivi si è indebolito, e che la rete di rapporti regolari fra gli uomini subisce tensioni e strappi pericolosi, un po' dappertutto. Vengono meno facilmente le relazioni cordiali nelle famiglie; si muta in lotta la convivenza civile; quasi non si parla più di patriottismo, che, a parte le sue deplorevoli esaltazioni nazionaliste ed antagoniste, è pur sempre un cemento solido e buono per fare un popolo cosciente, forte ed unito; insorgono in tanti punti della terra rivalità armate che possono preludere a conflitti incontenibili di spazio e di furore; si diffonde il ricorso ai colpi di stato, nei quali prevale l'arbitrio e la forza ad un legale avvicendamento di poteri e di funzioni; eccetera. </p>\n<p align=\"left\"> Il quadro dell'ordinata convivenza è turbato, e in diverse parti minacciato da peggiori malanni. Non è che manchino istituzioni, patti, statuti, interventi per rimettere giustizia e pace; sia lode e incoraggiamento a chi opera appunto per la giustizia e per la pace; per l'interesse dei deboli, per il bene comune. Ma tutti abbiamo l'impressione che a tali alti ed ottimi scopi manchi un idealismo convergente, ispiratore ed efficace. Ciascuno pensa a sé. Ciascuno ambisce ad arrivare subito al proprio vantaggio. Manca una democrazia veramente fraterna, rispettosa dei bisogni e dei diritti altrui. Manca tante volte l'osservanza libera ed onesta della legalità, che renda possibile il ricorso a metodi razionali di progressive riforme. L'egoismo collettivo insorge. Diciamo tutto; manca l'amore che dà e che si dà; manca l'amore che perdona e redime; manca quella carità, che Cristo ci insegnò e ci rese doverosa e possibile. Sì, la carità! Ripensiamoci con virile coraggio e con umana bontà; e saremo sulla via di quella riconciliazione, che l'Anno Santo ci sta predicando, auspice la Madonna! </p>\n<p align=\"left\"> </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}