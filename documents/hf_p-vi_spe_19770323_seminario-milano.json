{
    "id": "hf_p-vi_spe_19770323_seminario-milano",
    "pope_id": "paul-vi",
    "type": "speeches",
    "date": "1977-03-23",
    "title": "To the deacons of the Major Seminary of Milan",
    "excerpt": {
        "it": "Il Signore ci procura oggi una grande letizia, facendoci trovare stamane, sia pur brevemente, in mezzo a questa eletta schiera di Diaconi della sempre cara e indimenticabile Arcidiocesi di Milano."
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1977/march/documents/hf_p-vi_spe_19770323_seminario-milano.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"><font color=\"#663300\" size=\"4\"><b><i>DISCORSO DEL SANTO PADRE PAOLO VI<br clear=\"all\"> AI DIACONI DEL SEMINARIO MAGGIORE DI MILANO</br></i></b></font></p>\n<p align=\"center\"><font color=\"#663300\"><i>Mercoledì, 23 marzo 1977</i></font></p>\n<p> </p>\n<p>Il Signore ci procura oggi una grande letizia, facendoci trovare stamane, sia pur brevemente, in mezzo a questa eletta schiera di Diaconi della sempre cara e indimenticabile Arcidiocesi di Milano.</p>\n<p>Pertanto vi ringraziamo di cuore, figli carissimi, per questa visita, e insieme ringraziamo il vostro venerato Arcivescovo e il vostro zelante Rettore che vi hanno accompagnato.</p>\n<p>Il vostro gentile pensiero rende la vostra presenza quanto mai significativa e gradita: vogliamo dire l’intenzione di collegare la trepida vigilia del vostro sacerdozio all’incontro con la nostra persona, e di ascoltare da noi una parola di esortazione, e di ripartire con una rinnovata, stimolante carica di spirituale energia per gli impegni formidabili che, tra breve, vi attendono.</p>\n<p>Come Diaconi, già gustate la gioia di essere ormai associati al «servizio» vero e proprio della Chiesa.. Ma in questo momento i vostri animi sono senza dubbio protesi verso quella meta ancora più alta, ormai prossima, a cui Dio vi ha chiamati per fare di voi, con il sacramento dell’Ordine, i suoi ministri, i banditori del Vangelo di Gesù Cristo, i dispensatori del suo Sangue e della sua Parola.</p>\n<p>Mancano le parole per esprimere tutta la grandezza e la responsabilità di questa missione; missione che costituisce la conferma sempre viva della grande promessa del Signore: «Ecco, io sono con voi tutti i giorni, fino alla fine del mondo» (<i>Matth</i>. 28, 20). Sì, i sacerdoti sono il segno della continuità e della presenza di Cristo Maestro e Pastore tra gli uomini, e manifestano la vitalità e la perennità della Chiesa. Come ha detto il Concilio Vaticano II, «essi, sotto l’autorità del Vescovo, santificano e governano la porzione del gregge del Signore loro affidata, al loro posto rendono visibile la Chiesa universale, e portano un grande contributo all’edificazione di tutto il Corpo di Cristo» (<i><a href=\"http://www.vatican.va/archive/hist_councils/ii_vatican_council/documents/vat-ii_const_19641121_lumen-gentium_it.html\">Lumen Gentium</a></i>, 28). Chi può misurare tutto il bene che procura alla Chiesa un’esistenza sacerdotale generosa, umile, sacrificata, interamente dedita alla gloria di Dio e al servizio delle anime? Sia questo allora il culmine dei vostri pensieri, delle vostre aspirazioni, delle vostre speranze, dei vostri propositi giovanilmente ardenti e costruttivi: diventare pienamente sacerdoti di Cristo per l’edificazione del Popolo di Dio.</p>\n<p>È l’augurio che vi facciamo in questo caro incontro, ed è altresì la preghiera che eleviamo per voi, avvalorata dalla nostra Benedizione Apostolica, che estendiamo ai vostri cari e a tutta la grande famiglia dell’Arcidiocesi Ambrosiana.</p>\n<p><font face=\"Times\">                                  </font></p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}