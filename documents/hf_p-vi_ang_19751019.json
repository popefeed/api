{
    "id": "hf_p-vi_ang_19751019",
    "pope_id": "paul-vi",
    "type": "angelus",
    "date": "",
    "title": "Angelus, 19 October 1975",
    "excerpt": {
        "it": "Fratelli e Figli carissimi, oggi, Giornata Missionaria. Una volta di più: vediamo di capire. Prima di tutto il significato del fatto missionario. È facile farci un'idea di questo fenomeno, che assume l'aspetto, ormai a tutti noto, d'un'avventura apostolica, compiuta da qualche persona fervorosa e immaginosa, che va in qualche Paese pagano per predicare il Vangelo e convertire la gente a farsi cristiana, e ad entrare nella Chiesa cattolica. Sta bene; questo è il semplice paradigma d'un'attività singolare, ma che, vista così, non dà ragione di sé e che sembra non riguardarci personalmente. Ripetiamo: bisogna capire meglio. Vi sono tanti libri, che ci aiutano a ciò. Basterebbe rileggere il grande Decreto del Concilio su l'attività missionaria della Chiesa; è una magnifica sintesi su questo straordinario avvenimento, che sono le Missioni, per comprendere almeno due cose: la prima, che le Missioni sono un mistero centrale della storia divino-umana della nostra salvezza e del mondo. Avete mai pensato a quelle strane parole del Signore Gesù, che dice: «Io sono venuto a portare fuoco sulla terra, e che cosa desidero Io se non che si accenda? » (Luc. 12, 39) Il fuoco della sua Parola, la fiamma del suo amore, l'incendio del suo Regno; di quel suo Regno «che, com'Egli spiega, si acquista con la forza», cioè la virtù, il coraggio, il sacrificio, e che «i violenti », cioè quelli che giocano la loro vita, «sono capaci di conquistarlo » (Matth. 11, 12)."
    },
    "metadata": {
        "vatican_urls": {
            "it": "https://www.vatican.va/content/paul-vi/it/angelus/1975/documents/hf_p-vi_ang_19751019.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font face=\"Times\" size=\"3\"> <font color=\"#663300\">PAOLO VI</font> </font> </p>\n<p align=\"center\"><i><font color=\"#663300\" face=\"Times\" size=\"4\"><b>ANGELUS DOMINI</b></font></i></p>\n<p align=\"center\"> <font color=\"#663300\" face=\"Times\" size=\"3\"><i>Domenica, 19 ottobre</i></font><font face=\"Times\" size=\"3\"><i><font color=\"#663300\"> 1975</font> </i></font></p>\n<p align=\"center\"> </p>\n<p align=\"left\">Fratelli e Figli carissimi, oggi, Giornata Missionaria. Una volta di più: vediamo di capire. Prima di tutto il significato del fatto missionario. È facile farci un'idea di questo fenomeno, che assume l'aspetto, ormai a tutti noto, d'un'avventura apostolica, compiuta da qualche persona fervorosa e immaginosa, che va in qualche Paese pagano per predicare il Vangelo e convertire la gente a farsi cristiana, e ad entrare nella Chiesa cattolica. Sta bene; questo è il semplice paradigma d'un'attività singolare, ma che, vista così, non dà ragione di sé e che sembra non riguardarci personalmente. Ripetiamo: bisogna capire meglio. Vi sono tanti libri, che ci aiutano a ciò. Basterebbe rileggere il grande Decreto del Concilio su l'attività missionaria della Chiesa; è una magnifica sintesi su questo straordinario avvenimento, che sono le Missioni, per comprendere almeno due cose: la prima, che le Missioni sono un mistero centrale della storia divino-umana della nostra salvezza e del mondo. Avete mai pensato a quelle strane parole del Signore Gesù, che dice: «Io sono venuto a portare fuoco sulla terra, e che cosa desidero Io se non che si accenda? » (Luc. 12, 39) Il fuoco della sua Parola, la fiamma del suo amore, l'incendio del suo Regno; di quel suo Regno «che, com'Egli spiega, si acquista con la forza», cioè la virtù, il coraggio, il sacrificio, e che «i violenti », cioè quelli che giocano la loro vita, «sono capaci di conquistarlo » (Matth. 11, 12). </p>\n<p align=\"left\"> Un dramma è la venuta di Cristo nel mondo; un dramma che si prolunga nella missione, nell'invio ch'Egli fa dei suoi nel mondo: «Andate e ammaestrate tutte le genti » (Ibid. 28, 19), anche se questo dovesse significare, come Cristo dice ancora: «andate, ecco io vi mando come agnelli fra i lupi » (Luc. 10, 3). Seconda cosa: bisogna capire che allo sforzo missionario tutti, in qualche misura, siamo impegnati. La missione è un dovere che impegna la solidarietà d'ogni cristiano. La missione è una tensione che coinvolge tutti i fedeli; un cristiano non può dire: io non c'entro; sarebbe un insensibile ad un suo proprio e personale dovere fondamentale; sarebbe forse un disertore. Tutti in linea missionaria ci vuole Cristo crocifisso. Tutti; ricordiamolo. E se volete degli esempi, informatevi un po' delle mirabili vite dei quattro eletti, che oggi noi abbiamo proclamati «Beati ». Sono così grandi, e sono così nostri. Sono i geni, sono gli eroi, sono i modelli della milizia missionaria. Cerchiamo di farceli amici. Vicini a Maria, essi ci invitano. </p>\n<hr>\n<p align=\"left\"><i> Infine Paolo VI aggiunge queste parole di speciale saluto per i donatori di sangue bresciani che durante la mattinata hanno offerto il plasma in Piazza San Pietro per sottolineare il significato del loro pellegrinaggio giubilare. I cinquanta donatori di sangue sono accolti all'Autoemoteca dal Cardinale Presidente del Comitato Centrale per l'Anno Santo, Sua Em.za Massimiliano de Furstenberg. </i> </p>\n<p align=\"left\"> Una parola ancora. Avete visto i cinquanta «generosi donatori di sangue», di Brescia, che questa mattina, nello spirito dell'Anno Santo, guidati da Padre Marcolini, e accolti dal Signor Presidente della Croce Rossa e dal Cardinale de Furstenberg, hanno offerto il loro braccio al salasso generoso per i malati bisognosi di trasfusioni di sangue? Noi diciamo loro «grazie » nel nome di Cristo e li benediciamo. Ma voi tutti non fareste per loro un applauso? </p>\n<p align=\"left\"> </p><div class=\"clearfix\"></div></hr></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}