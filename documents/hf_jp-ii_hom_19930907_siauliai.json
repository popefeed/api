{
    "id": "hf_jp-ii_hom_19930907_siauliai",
    "pope_id": "john-paul-ii",
    "type": "homilies",
    "date": "",
    "title": "7 September 1993, Mass at the Mount of Crosses in Šiauliai",
    "excerpt": {
        "it": "1. Il mistero dell’Esaltazione della Croce: mistero centrale nella storia della salvezza!"
    },
    "metadata": {
        "vatican_urls": {
            "it": "https://www.vatican.va/content/john-paul-ii/it/homilies/1993/documents/hf_jp-ii_hom_19930907_siauliai.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <font color=\"#663300\" size=\"3\"> VIAGGIO PASTORALE IN LITUANIA, LETTONIA ED ESTONIA</font></p>\n<p align=\"center\"><font color=\"#663300\"><b>CELEBRAZIONE PRESSO IL «MONTE DELLE CROCI»</b></font></p>\n<p align=\"center\"><b><i><font color=\"#663300\" size=\"4\">OMELIA DI GIOVANNI PAOLO II</font></i></b></p>\n<p align=\"center\"><font color=\"#663300\"><i>Šiauliai</i></font><i><font color=\"#663300\"> (Lituania) - Martedì, 7 settembre 1993</font></i></p>\n<p> </p>\n<p>1. Il mistero dell’Esaltazione della Croce: mistero centrale nella storia della salvezza! </p>\n<p>In questa località, dove siamo giunti pellegrinando attraverso la terra lituana, siamo invitati a riflettere sul mistero della Croce. È il luogo stesso che ci invita a fare ciò: si chiama il Monte delle Croci. </p>\n<p>Nell’odierna liturgia le letture che abbiamo ascoltato ci parlano degli Apostoli Giovanni e Paolo. Entrambi ci introducono nel mistero della Croce, così come l’ha rivelato Cristo stesso: “Bisogna che sia innalzato il Figlio dell’uomo” (<i>Gv</i> 3, 14). </p>\n<p>Sì: il Figlio dell’uomo è stato innalzato sulla Croce del Golgota – e questo è stato un segno d’infamia. L’hanno infamato gli uomini, condannandolo alla morte di croce. Come uomo, Egli “umiliò se stesso facendosi obbediente fino alla morte e alla morte di croce” (<i>Fil</i> 2, 8). È stato obbediente agli uomini: a quanti hanno emesso la sua condanna e a coloro che l’hanno eseguita. </p>\n<p>2. Carissimi fratelli e sorelle, sono lieto di trovarmi oggi fra voi. Saluto con stima ed affetto il Cardinale Vincentas Sladkevicius, Pastore di questa diocesi, e con lui gli altri Presuli presenti. Rivolgo il mio cordiale pensiero ai Sacerdoti, ai Religiosi e alle Religiose, ai giovani, alle famiglie ed a tutte le persone che si dedicano con generosità all’apostolato. </p>\n<p>Ricordo con particolare simpatia i rappresentanti delle Associazioni di invalidi, i ragazzi portatori di handicap, e vorrei dire a loro ed a quanti sono associati alla Croce di Cristo in modo più misterioso e visibile, di fare della sofferenza un’offerta a Dio per la Chiesa, per questa amata Nazione e per il mondo. </p>\n<p>Con deferenza saluto le Autorità intervenute al nostro incontro liturgico e coloro che hanno contribuito alla realizzazione di questa mia visita pastorale. </p>\n<p>Veniamo qui – sul Monte delle Croci – per ricordare tutti i figli e le figlie della vostra terra, anch’essi sottoposti a condanne anch’essi mandati in prigione, nei campi di concentramento, deportati in Siberia oppure a Koluma e condannati a morte. </p>\n<p>Tra questi vorrei ricordare in maniera particolare, tre Presuli: Mons. Vincentas Borisevicius, Vescovo di Telsia, ucciso nel 1946 dopo lunghi interrogatori e dure torture; Mons. Teofilius Matulionis, Arcivescovo di Kaisiadorys, la cui esistenza fu un faticoso calvario di restrizioni e di sofferenze sino alla morte sopraggiunta nel 1962; Mons. Mecislovas Reinys, Arcivescovo di Vilnius, arrestato nel 1947 e morto in carcere a Vladimir nel 1953. </p>\n<p>Si condannavano degli innocenti. Nella vostra Patria allora infuriava un terribile sistema improntato a violenza totalitaria. Un sistema che calpestava ed umiliava l’uomo. </p>\n<p>I superstiti, coloro che furono risparmiati da tali orrori di violenza e di morte, sapevano che davanti ai loro occhi, tra i loro stessi compatrioti e nelle loro famiglie, si stava rinnovando e completando ciò che già si era compiuto sul Golgota, dove il Figlio di Dio “assumendo la condizione di servo”, in quanto uomo “umiliò se stesso facendosi obbediente fino alla morte” (<i>Fil</i> 2, 7-8). </p>\n<p>3. Così, il dramma della Croce è stato vissuto da molti vostri compatrioti. Per essi Cristo crocifisso ha rappresentato una inestimabile sorgente di fortezza d’animo nel momento della deportazione e della condanna a morte. </p>\n<p>La croce è stata per tutta la Nazione e per la Chiesa una provvidenziale fonte di benedizione, un segno di riconciliazione fra gli uomini. Essa ha dato senso e valore alle sofferenze, alla malattia, al dolore. Ed oggi, come in passato, la Croce continua a seguire la vita dell’uomo. </p>\n<p>Ma la Croce è, al tempo stesso, anche una “esaltazione”. Annunciando la sua morte sul Golgota, la morte cioè di Croce, Cristo ha detto: “Bisogna che sia innalzato il Figlio dell’uomo” (<i>Gv</i> 3, 14). </p>\n<p>Sì, certo, è stato innalzato. Questa elevazione sulla Croce ha aperto davanti a lui un singolare orizzonte. L’orizzonte del sacrificio della Croce abbracciava non solo Gerusalemme, ma il mondo intero: “Io, quando sarò elevato da terra, attirerò tutti a me” (<i>Gv</i> 12, 32). </p>\n<p>E ciò che per gli uomini costituisce un annientamento mortale, nell’orizzonte del sacrificio di Cristo diventa rivelazione della potenza divina: della potenza della Redenzione, della sua forza salvifica. “Bisogna che sia innalzato il Figlio dell’uomo, perché chiunque crede in lui abbia la vita eterna” (<i>Gv</i> 3, 14-15). </p>\n<p>4. Cristo stesso ci assicura che nella sua Croce, sul Golgota, si apre l’orizzonte della vita eterna per il mondo, per l’uomo che vivendo su questa terra è sottoposto alla legge ineludibile del morire. </p>\n<p>Ce l’assicura Gesù quando afferma: “Dio infatti ha tanto amato il mondo da dare il suo Figlio unigenito, perché chiunque crede in lui non muoia, ma abbia la vita eterna” (<i>Gv</i> 3, 16). </p>\n<p>I figli e le figlie della vostra terra portavano su questo Monte croci che erano simili a quella del Golgota su cui morì il Redentore. Proclamavano in tal modo la certezza della loro fede che cioè quanti tra i loro fratelli e sorelle erano morti – o piuttosto: erano stati uccisi in modi diversi – “avevano la vita eterna”. </p>\n<p>L’amore sopravanza l’odio micidiale – che si è propagato con violenza anche nel nostro continente europeo. È l’amore con cui Dio ha amato il mondo, in Cristo crocefisso e risorto. </p>\n<p>Di questo Amore la Croce è segno. </p>\n<p>La Croce è segno della Vita eterna in Dio. </p>\n<p>5. “Popolo mio, porgi l’orecchio al mio insegnamento, ascolta le parole della mia bocca” (<i>Sal</i> 78, 1). </p>\n<p>Ascoltando il richiamo del Salmista, eccomi pellegrino sul Monte delle Croci. </p>\n<p>Ho atteso a lungo questo giorno. </p>\n<p>Ho aspettato questo giorno, cari fratelli e sorelle. Ed ora ringrazio Dio per essere qui con voi a meditare sul mistero della Croce di Cristo e sul tesoro di verità e di luce che essa racchiude. </p>\n<p>L’insegnamento della Croce è “potenza di Dio e sapienza di Dio” (<i>1 Cor</i> 1, 24). Costituisce l’apice della Buona Novella; conduce alla pienezza della verità su Dio e sull’uomo. </p>\n<p>Bisognava che il Figlio dell’uomo fosse innalzato. </p>\n<p>E Dio l’ha innalzato dandogli il nome che è al di sopra di ogni nome. </p>\n<p>Gesù Cristo è il Signore a gloria di Dio Padre. </p>\n<p>Il mondo è stato salvato da Lui. </p>\n<p>In lui è stato innalzato l’uomo, anche il più umiliato e calpestato. </p>\n<p>In Lui sono innalzati i figli e le figlie della Lituania martire, la cui memoria è viva e oggetto di venerazione su questo Monte delle Croci. </p>\n<p>Sia benedetta la Croce di Cristo. </p>\n<p>Ave Crux! </p>\n<p><i>Al termine della celebrazione della Messa il Papa rivolge a Dio e ai fedeli presenti il suo ringraziamento in italiano e in polacco. </i></p>\n<p>Ringraziamo Dio Onnipotente, Padre e Figlio e Spirito Santo, per questa preghiera, per questa Eucaristia celebrata qui accanto al Monte delle Croci. </p>\n<p>Ringraziamo voi, lituani, per questo Monte delle Croci, per questa grande testimonianza data a Dio e all’uomo, testimonianza data attraverso il mistero di Cristo crocifisso e risorto, testimonianza data alla vostra storia e a tutti i popoli dell’Europa e della terra. </p>\n<p>Da questa Croce, da questo Monte delle Croci, voglio salutare tutte le generazioni del vostro popolo, le passate e le presenti e anche le future; tutti gli abitanti della terra lituana, lituani, cittadini di origini e di nazionalità polacca, bielorussa, russa e altre, e voglio salutare anche tutti i popoli della nostra Europa cristiana. </p>\n<p>Che questo Monte rimanga una testimonianza alla fine del secondo millennio dopo Cristo e come annuncio del nuovo millennio, il terzo millennio, della redenzione e della salvezza che non si trova altrove solamente nella Croce e nella Risurrezione del nostro Redentore. </p>\n<p>Voglio dire a tutti: l’uomo è debole quando è vittima e forse è ancora più debole quando è oppressore. L’uomo è debole, ma questo uomo debole può essere forte nella Croce di Cristo, nella sua morte e nella sua Risurrezione. Questo è il messaggio che lascio a tutti da questo luogo mistico della storia lituana. Lo lascio a tutti. Vi auguro che sia sempre contemplato e vissuto. </p>\n<p>Voglio ancora ringraziare perché avete portato qui anche la croce del Papa, specialmente dopo l’attentato del 1981. Per questo ringrazio tutti i miei fratelli lituani e anche i miei fratelli polacchi che vivono in Lituania. Tutti. Dio vi ricompensi tutti. Questa croce rimanga qui e con essa rimanga anche la vostra preghiera per il Papa che oggi ha avuto la grande gioia di visitare il vostro santuario. </p>\n<p> </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}