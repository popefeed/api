{
    "id": "hf_jp-ii_let_19870422_vescovi",
    "pope_id": "john-paul-ii",
    "type": "letters",
    "date": "1987-04-22",
    "title": "Letter to the Bishops presenting the Instrumentum Laboris for the Seventh Ordinary General Assembly of the Synod of Bishops on: \"The Vocation and Mission of the Lay Faithful in the Church and in the World\"",
    "excerpt": {
        "it": "Venerato e caro fratello nell’episcopato!"
    },
    "metadata": {
        "vatican_urls": {
            "it": "https://www.vatican.va/content/john-paul-ii/it/letters/1987/documents/hf_jp-ii_let_19870422_vescovi.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><font face=\"Times New Roman\" size=\"3\"> <p></p> </font>\n<font face=\"Times New Roman\"> <p align=\"center\"><b><font color=\"#663300\" size=\"4\"><i>LETTERA DI GIOVANNI PAOLO II <br>AI VESCOVI PER LA CONSEGNA DELL'«INSTRUMENTUM LABORIS» <br/> DELLA VII ASSEMBLEA GENERALE <br/>ORDINARIA DEL SINODO DEDICATO AL LAICATO</br></i></font></b></p></font>\n<font face=\"Times New Roman\" size=\"3\"><p> </p><p><i> Venerato e caro fratello nell’episcopato! </i> </p><p>Ancora una volta il Sinodo dei Vescovi convoca a Roma rappresentanti dell’episcopato mondiale per partecipare, in questa forma, alla sollecitudine per la Chiesa universale (cf.<i> <a href=\"http://www.vatican.va/archive/hist_councils/ii_vatican_council/documents/vat-ii_const_19641121_lumen-gentium_it.html\"> Lumen Gentium</a></i>, 23; <i> <a href=\"http://www.vatican.va/archive/hist_councils/ii_vatican_council/documents/vat-ii_decree_19651028_christus-dominus_it.html\"> Christus Dominus</a></i>, 5). Si ripete in tal modo un’esperienza di comunione felicemente radicata nella vita ecclesiale degli anni post-conciliari e rivelatasi di innegabile efficacia in rapporto alla vitalità pastorale richiesta dai problemi che interpellano la Chiesa e, in primo luogo, quanti siamo investiti di responsabilità magisteriali e di guida. </p><p>La prossima assemblea generale del Sinodo, che si svolgerà dall’1 al 30 ottobre, assume poi un’incidenza peculiare a motivo del tema prescelto, che, come le è noto, verte sulla “vocazione e missione dei laici nella Chiesa e nel mondo a vent’anni dal Concilio Vaticano II”. Riguarda infatti la componente più vasta del Popolo di Dio, i nostri fratelli e sorelle del laicato che, in virtù del battesimo, costituiscono insieme con noi la sola grande famiglia della Chiesa. Sappiamo che in essa vi è “diversità di ministeri ma unità di missione”. Ed in tale varietà e unità i laici, fortificati dai doni dello Spirito Santo, “esercitano l’apostolato evangelizzando e santificando gli uomini, e animando e perfezionando con lo spirito evangelico l’ordine temporale” (<i><a href=\"http://www.vatican.va/archive/hist_councils/ii_vatican_council/documents/vat-ii_decree_19651118_apostolicam-actuositatem_it.html\">Apostolicam Actuositatem</a></i>, 2). </p><p>Ma la partecipazione dei laici alla missione della Chiesa riguarda da vicino, e per taluni aspetti in modo primario, anche noi che siamo stati costituiti nel ruolo di pastori, e quindi abbiamo il dovere di riconoscere e di promuovere concretamente la loro dignità e responsabilità e di aiutarli nell’assolvimento dei compiti che sono loro propri nella Chiesa e nelle realtà terrene (cf. <i> Lumen Gentium</i>, 37). È il Vaticano II che invita noi pastori a provare “gli spiriti per sapere se sono da Dio”; anzi ci ricorda il dovere di “scoprire con senso di fede i carismi, sia umili che eccelsi, che sotto molteplici forme sono concessi ai laici” e di “riconoscerli con gioia e fomentarli con diligenza” (<i><a href=\"http://www.vatican.va/archive/hist_councils/ii_vatican_council/documents/vat-ii_decree_19651207_presbyterorum-ordinis_it.html\">Presbyterorum Ordinis</a></i>, 9). </p><p>Il richiamo al Vaticano II, contenuto nel tema del Sinodo, pertanto, non è casuale, né consuetudinario né tanto meno rappresenta un semplice riferimento storico. Nel Concilio - come ho altre volte sottolineato - abbiamo contratto un debito con lo Spirito Santo, un debito che andiamo saldando nel costante sforzo di comprendere e attuare tutto ciò che lo Spirito ha suggerito alla Chiesa. I Sinodi episcopali ne sono strumenti, in certo modo, privilegiati. In quell’ambito lo Spirito parla ancora, in risposta ai quesiti ai quali si applica la coscienza ecclesiale. </p><p>Anche il prossimo Sinodo riguardante i laici aspira a confermare la vocazione della Chiesa, a corroborarla, a darle impulsi e motivi nuovi, perché possa rispondere alle esigenze pastorali con piena fedeltà allo Spirito che la guida. </p><p>L’impegno attivo con cui si seguirà la celebrazione del Sinodo e il lavoro collegiale che si svolgerà nell’aula prendono avvio dalla fase previa, nella quale ora ci troviamo. Essa si presenta come <i>tempo di consultazione</i>, che richiede preghiera, riflessione, scambio, meditazione. </p><p>Le Chiese particolari hanno ormai inviato alla Segreteria del Sinodo i frutti di tale attività preparatoria, dai quali è stato composto l’ultimo documento di studio del tema del Sinodo. Si tratta dell’Instrumentum laboris che con la presente lettera invio a lei, caro fratello, e a tutti i Vescovi. In esso, si trova la sintesi delle risposte ai “Lineamenta” che sono pervenute in tempo utile. Per natura sua è uno strumento di lavoro, che non può essere considerato un trattato esauriente o accademico sulla materia prescelta. È un testo che raccoglie organicamente l’abbondante mole dei contributi giunti dai vari ambienti della Chiesa universale. Esso servirà ai Padri sinodali, ai quali è per statuto destinato, alla vigilia del Sinodo e durante l’assemblea, perché li aiuti nei loro approfondimenti e fornisca un sussidio rispondente alle più avvertite necessità della Chiesa universale. </p><p>Tutto questo porta a concludere che l’Instrumentum laboris è anche segno e fattore di comunione. Esprime la voce della Chiesa e contemporaneamente favorisce un confronto, che arricchisce tale voce nella comune edificazione della carità, della riflessione, della preghiera. Proprio di questo dinamismo di comunione è intessuta l’intima struttura del Sinodo. </p><p>Conformemente a questo carattere della realtà sinodale, dispongo che l’Instrumentum laboris venga reso pubblico in modo che abbia larga diffusione in tutti i settori della vita ecclesiale. </p><p>È con intima letizia che le consegno questo testo, che esprime la comunione della Chiesa nella fase preparatoria del Sinodo mentre tutti, pastori, ministri, religiosi, laici, a livello diocesano e parrocchiale, nei movimenti e nelle associazioni, nei consigli pastorali, e in ogni altro “luogo” si ritrovano uniti a meditare le stesse parole e a pregare per la stessa intenzione. È questo, del resto, lo scopo della pubblicazione del documento: favorire un ulteriore contributo di approfondimento, di attenzione e di studio e soprattutto di sostegno attraverso la preghiera e l’annuncio. Pastori e responsabili della catechesi hanno a disposizione l’indispensabile strumento della parola per formare le coscienze nella preparazione al Sinodo. Al Vescovo di Roma torna opportuna l’occasione dell’Angelus domenicale per istruire, esortare, chiamare alla meditazione e all’impegno, sotto la protezione di Maria. </p><p>La celebrazione sinodale coinciderà col mese di ottobre, il mese del rosario, in pieno Anno Mariano che avrà inizio a Pentecoste. È un tempo prezioso per implorare la grazia dell’imitazione di Maria che - pellegrina nella fede conservando la parola di Dio nel suo cuore - è posta al centro della Chiesa in cammino: nel “comune cammino” del Sinodo. </p><p>Riuniti nell’assemblea sinodale i Padri dedicheranno i loro lavori alla vocazione e alla missione dei laici, tra i quali i giovani occupano un posto singolare per le energie della speranza che è in loro, come ha ricordato all’intera comunità ecclesiale la recente Giornata della Gioventù, che quest’anno ho celebrato a Buenos Aires. </p><p>Concludendo questa mia lettera, rinnovo l’esortazione alla preghiera. I pastori sollecitino la preghiera specialmente degli ordini contemplativi, dei malati, degli handicappati, dei bambini, perché non manchi alla Chiesa la grazia della docilità e fedeltà allo Spirito Santo di Dio. Interceda Maria, Madre della Chiesa; intercedano gli apostoli e in particolare Pietro, dalla cui sede mi è caro, invocando grazia e pace, impartire a lei, caro confratello, ed alla porzione di Chiesa affidata alle sue sollecitudini, l’apostolica benedizione.</p></font>\n<p> <i>Dal Vaticano, 22 aprile 1987</i></p>\n<p align=\"center\"><b>IOANNES PAULUS PP. II</b></p>\n<p> </p>\n<p align=\"center\"> <font color=\"#663300\" face=\"Times New Roman\" size=\"3\">© Copyright 1987 -  Libreria Editrice Vaticana</font><font face=\"Times New Roman\" size=\"3\">  </font> </p>\n<p align=\"left\"> <font face=\"Times New Roman\">  </font> </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}