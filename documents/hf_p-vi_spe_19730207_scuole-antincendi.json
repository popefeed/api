{
    "id": "hf_p-vi_spe_19730207_scuole-antincendi",
    "pope_id": "paul-vi",
    "type": "speeches",
    "date": "1973-02-07",
    "title": "To the firefighters of the School of Capannelle (Rome)",
    "excerpt": {
        "it": "Abbiamo accolto volentieri il desiderio, che ci è stato espresso dai vostri Superiori, e siamo lieti di rivolgervi il nostro paterno saluto."
    },
    "metadata": {
        "vatican_urls": {
            "it": "https://www.vatican.va/content/paul-vi/it/speeches/1973/february/documents/hf_p-vi_spe_19730207_scuole-antincendi.html"
        },
        "raw_html": {
            "it": "<div class=\"documento\">\n<!-- CONTENUTO DOCUMENTO -->\n<!-- TESTO -->\n<div class=\"testo\">\n<div class=\"abstract text parbase vaticanrichtext\"><div class=\"clearfix\"></div></div>\n<div class=\"text parbase container vaticanrichtext\"><p align=\"center\"> <b><font color=\"#663300\" size=\"4\"><i>DISCORSO DEL SANTO PADRE PAOLO VI <br>AI VIGILI DELLA SCUOLA ANTINCENDI DELLE CAPANNELLE E <br/>DEI SERVIZI ANTINCENDI DELLA MARINA</br></i></font></b></p>\n<p align=\"center\"> <font color=\"#663300\"><i>Mercoledì, 7 febbraio 1973</i></font></p>\n<p align=\"left\">  </p>\n<p align=\"left\"> <i> <font face=\"Times\" size=\"3\"> Figli carissimi, </font></i></p>\n<p align=\"left\"> <font face=\"Times\" size=\"3\"> Abbiamo accolto volentieri il desiderio, che ci è stato espresso dai vostri Superiori, e siamo lieti di rivolgervi il nostro paterno saluto. </font></p>\n<p align=\"left\"> <font face=\"Times\" size=\"3\"> Anche in passato abbiamo ricevuto, più volte, i giovani che, come voi, partecipavano qui a Roma all’annuale corso delle Scuole Centrali Antincendi: si è giunti ormai al 65° della serie, e questo fatto, oltre al vostro numero, sarebbe di per sé sufficiente per dire l’importanza del servizio, al quale siete chiamati e per il quale state compiendo il preliminare addestramento tecnico. Si tratta indubbiamente di un qualificato servizio sociale, che risponde alle esigenze di ogni comunità organizzata; si tratta di prevenire o di intervenire, ogni volta che incombono pericoli di distruzione sulle persone e sulle cose; si tratta di tutelare, con mezzi adeguati, beni tanto spesso preziosi per la collettività. Son compiti, questi, che superano in estensione il termine stesso di «vigile del fuoco», perché il pericolo - come ben sapete - non proviene soltanto dal fuoco, ma anche da altre forze naturali, da cause e circostanze spesso imprevedibili e talvolta dolose. Ne abbiamo, purtroppo, la prova nelle calamità, che sono segnalate dalla cronaca e si verificano in varie località e regioni del mondo. </font></p>\n<p align=\"left\"> Ebbene, l’ampiezza di tale funzione, che - concluso felicemente il periodo preparatorio - sarà a voi affidata, deve convincervi delle doti di responsabilità, di carattere e di ardimento, che si richiedono per assolverla in maniera esemplare ed efficace. Da parte nostra, non vogliamo dimenticare quel che è proprio di ogni cristiano, il quale, anche svolgendo dei compiti di natura civile, può, in ogni caso, operare alla luce della fede che lo sostiene ed ispira: diciamo che, anche nella vostra professione, potrete salutarmente inserire l’ansia nobile e nobilitante di servire gli altri, di soccorrere i fratelli. Così il lavoro sarà ancor più meritorio, ed all’esercizio delle virtù umane unirete la pratica dell’amore cristiano e la testimonianza evangelica. È ideale troppo alto? No di certo: noi ve lo proponiamo con fiduciosa benevolenza, mentre, in pegno di incoraggiamento e di augurio, vi benediciamo nel nome del Signore con tutti i vostri familiari.</p>\n<p align=\"left\">                                    </p><div class=\"clearfix\"></div></div>\n</div>\n<!-- /TESTO -->\n<br style=\"clear: both;\"/>\n<hr/>\n<p align=\"center\"><font color=\"#663300\">Copyright © Dicastero per la Comunicazione - Libreria Editrice Vaticana</font></p>\n<!-- /CONTENUTO DOCUMENTO -->\n</div>"
        }
    }
}